
<篇名>灵枢经脉翼
书名：灵枢经脉翼
作者：夏英  
朝代：明・弘治十年  
年份：公元1497年  



<目录>

<篇名>序

属性：人身之有脉络流注以充其内外非圣人莫能知何以然脉络人皆不可得而见者虽析其肌剖 
其肤莫 
政所历九道非若经星丽天之有章而交会向背自无毫厘之差地之济渎所行一脉非若常流入海之 
可见而起伏出入自有分殊之别而人之荣卫所循周身虽非眉目在面之显著而灌注之理又岂无其 
所自耶此圣人所以能洞察而众人固莫知之耳夫何灵枢之文世古言深中有错简易置况无注释后 
世不无失其真者此许昌滑氏十四经发挥所以作也仁和夏君时彦以世医业儒读书明理有契于是 
而爱之自惟医之为道人之司命攸系苟不能知脉络经穴之所繇不但施于针砭艾 而已将何以察 
感受之因乎若昧昧焉以执方徒懵懵焉以耳目妄是犹伤胸扪足几何而不误人之疾戕人之生耶于 
是悉取祖遗诸秘有裨灵枢经脉之旨者若实太师诸家韵语更加演绎自成一家之言复疏灵枢本文 
于下就以滑氏注条列其次仍为总括以承之后附奇经八脉仰伏人尺寸间亦时出己意正其纷错明 
其分截略加润色而隐括之列图分类粲然昭明名曰灵枢经脉翼展卷一览皆在阿堵视发挥为益要 
较滑注为益明且以便于初学记诵猗欤快哉时彦知予知其最详书成出示以序嘱予予告之曰传有 
之云人莫不饮食也鲜能知味今时彦能以是用心可谓能味者乎祖述前贤而使后学有所凭据察病 
识源循经又疾曷啻饮上池而洞见五脏欤是虽滑氏鼓其波于前而时彦扬其涛于后是诚能羽翼乎 
灵枢而大有功于医道也活人之德奚浅浅夫因 绎其理敢用 着于篇端云 
\x时弘治十年日南至古 



<目录>

<篇名>凡例

属性：─是编不但为砭 而设盖通察经穴脉络之繇是以全论周身经脉虽则参考枢素诸篇而皆一本灵 
枢经脉之者故云经脉翼云 
─十二经所列次第并以流注之序为之先后起子手大阴肺经终于足厥阴肝经附以任督二奇其有 
─经脉歌括杂取窦太师洎诸家之言有裨于灵枢经脉之旨者大书列之仍分疏灵枢经文于下其经 
分截一以灵枢本文为主仍取滑氏发挥所注附于经文之后以圈别之其诸穴络与他经交会过脉者 
复以外圈隔之云见某经不复更赘 
─经脉流注本经曰历曰循曰至曰抵其交会者曰会曰过曰行其或经行之处，既非本经又非交会 
─诸经之穴编入括中者今则随所分截而大书开具行列明释以便初学其诸取穴则参考枢素诸篇 
洎滑氏发挥而取之其有所取周折未易得者旁取针经集要等书附注以足之间一窃附己意一二以 
赘于下其言某穴在某所者完穴也取某穴上下者必屈伸偃仰坐卧跪弹而后得之也此与流注所经 
─后附总歌则杂取诸家相合之言演之仍以管见为愚按于下以纪一经之始末云 
─经脉歌括有与经文分截不同者今则断章求义以求其不皆或牵滞下文并为一句韵语者今则略 
加隐括嫠而为二但使之理平顺不乖其义不计工拙 
─诸家所明经穴有颠倒互释而与流注次第不同者今亦皆改正不令矛盾 
─灵枢所载本文是助所主之繇而滑氏折载有详略不同者今一以灵枢为主而辨证滑氏之异于后 
─奇经八脉虽不若十二经之有常道亦非若诸络脉之微眇也任督二脉之直行者既以列之图 
穴于诸经之后其阴阳维跷冲带六脉则别具编焉为其有六脉所发之穴今着于偏首以备参考 
上以上凡十条 
是编英自孩提时得先大父先人讲论绪余拳拳服膺录之手照阅三十年凡遇四方高明时加取正旁 
遘诸书参其所同去其所异必归于正一得之见如是而已恐久散失不揣 妄辑而成书敢用传之寿 
梓与为人子者洎初学之士共之 
\x弘治丁巳长至日古杭夏英时彦谨识于杏花春晓亭\x 



<目录>上卷

<篇名>手少阴心五脏通之图

属性：\r手少阴心五脏通之图\p06-d34a1.bmp\r 



<目录>上卷

<篇名>手太阴肺起寅之图

属性：\r手太阴肺起寅之图\p06-d34a2.bmp\r 
夫经脉十二所以周流一身如环无端与天同一营运焉盖天以三百六十五度四分度之一为一周天 
而终一昼夜人之荣卫则以五十度周于身气行一万三千五百息脉行八百一十丈而终一昼夜适当 
明日之寅时而复会于手太阴是与天同度周而复始以人呼吸之数言之一呼脉行三寸一吸脉行三 
寸呼吸定息脉行六寸其气常以平旦始从中焦注手太阴而终注于足厥阴计呼吸二百七十息脉行 
一十六丈二尺漏下二刻为一周身于是复还注手太阴积而盈之人一呼一吸为一息每刻一百三十 
五息每时八刻计一千八十息十二时九十六刻计 
一万二千九百六十息刻之余分得五百四十息合一万三千五百息也一息脉行六寸每二刻二百七 
十息脉行一十六丈二尺每时八刻脉行六十四丈八尺荣卫四周于身十二时计九十六刻脉行七百 
七十七丈六尺为四十八周身刻之余分行二周身得三十二丈四尺总之为五十度周身脉得八百一 
十丈也此呼吸之息脉行之数周身之度合昼夜百刻之详也 



<目录>卷中

<篇名>手太阴肺经之图

属性：\r手太阴肺经之图\p06-d34a3.bmp\r 



<目录>卷中

<篇名>手太阴肺经歌

属性：手太阴肺之经腹走腋而腋走手是经多气少血起于中府止于少商计十一穴左右共二十二穴肺之 
为藏六叶两耳四垂如盖附着于脊之第三椎中有二十四空行列分布诸脏清浊之气为五脏华盖云 
手太阴经肺起寅中焦下络大肠行还循胃口幽门穴上膈循行会本经 
灵枢第十篇云手太阴之脉起于中焦下络大肠还循胃口上膈属肺○滑氏曰起发也络绕也还循也 
巡也又根据也沿也属会也中焦者在胃中脘当脐上四寸之分大肠注见本经胃口胃上下口也胃上口 
在脐上五寸上脘穴下口在脐上二寸下腋穴之分也膈者隔也凡人心下有膈膜与脊胁周回相着所 
以遮隔浊气不使上熏于心肺也手太阴起于中焦受足厥阴之交由是循任脉之外足少阴经脉之里 
以次下行当脐上一寸水分穴之分绕络大肠手太阴阳明相为表里乃复行本经之外上循胃口迤逦 
上膈而属会于肺荣气有所归于本岁也○幽门见肾经水分见任脉 
属肺还从肺系出络肺横行来肘 
循 天府下侠白渐行心主少阴前肘中尺泽约纹偏 
灵枢第十篇去从肺系横出腋下下循 内行少阴心主之前下肘中○滑氏曰肺系谓喉咙也喉以候 
气下接于肺肩下胁上际曰腋膊下对腋处为 肩肘之间也 尽处为肘臂节也自肺藏循肺系 
出而横行循胸博第四行之中府云门以出腋下下循 内历天府侠白行手少阴手心主之前下入肘 
中抵尺泽穴也盖手少阴循 臂出小指之端手心主循 臂出中指之端手太阴则行手二经之前也 
中府 在云门下一寸乳上三肋间动脉应手陷中 
云门 取天突下一寸两旁各六寸陷中动脉举臂取之天突见任脉 
天府 在腋下三寸 内廉动脉中以鼻取之禁灸 
侠白 在天府下去肘五寸动脉中 
尺泽 在肘中约纹上动脉中 
循丝臂内到孔最骨间列缺交经传寸口即是经渠穴 
掌后大渊鱼际侧出从大指少商头 
灵枢第十篇云循臂内上骨下廉入寸口上鱼可循鱼际出大指之端○滑氏曰肘以下为臂廉隅也边 
也手掌后高骨旁动脉为关关前动脉为寸口曰鱼曰鱼际云者谓掌 
骨之前大指本即之后其肥肉隆起处统谓之鱼鱼际则其间之穴名也既下肘中乃循臂内上骨之下 
廉历孔最列缺入寸口之经渠太渊以上鱼循鱼际出大指之端至少商穴而终也端杪也 
孔最 去腕上七寸手太阴之 
列缺 去腕侧上一寸五分以手交叉食指末筋骨罅中太阴之络别走阳明交经络穴也 
经渠 在寸口陷中禁灸 
太渊 在掌后陷中脉之会也 
鱼际 在手大指本节后内侧散脉中 
少商 在手大指端内侧白肉内宛宛中去爪甲如韭叶 
交手阳明大肠脉 
灵枢第十篇云其支者从腕后直出次指内廉出其端○滑氏曰臂骨尽处为腕脉之大隧为经交经 
者为络本经终于大指之端此则从腕后列缺穴达次指内廉出其端而交于手阳明大肠经 
\x总歌曰\x 
肺起中焦络大肠还循胃口近心旁自知属肺横循腋出臂徐徐入少商 
愚按手太阴肺之脉起于中焦终于大指内廉端上其支音自腕后列缺穴直行于大指次指内廉出其 
端长三尺五寸交于手阳明大肠经故手阳明之脉起于大指次指之端商阳穴始也 
\x穴歌曰\x 
手太阴经十一穴中府云门天府列侠白尺泽孔最存列缺经渠大渊涉鱼际少商如韭叶 
\x是动所生歌曰\x 
此经多气而少血是动则病喘与咳肺胀膨膨缺盆痛两手交瞀为臂厥所生病者为气嗽喘渴烦心脑 
满结 臂之内前廉痛小便频数掌中热气虚肩背痛而寒气盛亦疼风汗出穴伸少气不足息遗失无 
灵枢第十篇云是动则病肺胀满膨膨而喘咳缺盆中痛甚则交两手而瞀此为臂厥是主肺斫生病者 
咳上气喘渴烦心脑满 臂内前廉痛厥掌中热气 
盛有余则肩背痛风寒汗出中风小便数而欠热虚则肩背痛寒少气不足以息弱色变为此诸病盛则 
泻之虚则补之热则疾之寒则留之陷下则灸之不盛不虚以经取之盛者寸口大三倍于人迎虚者寸 
口反小于人迎也○滑氏所生病者咳咳下有嗽字前廉痛痛下无厥字风寒。滑氏曰寒字疑衍溺色变 
下有卒遗失无度五字○越人云经言脉有是动有所生病一脉变为二病者何也然经言是动者气也 
所生病者血也邪在气气为是而动邪在血血为所生病气主 之血主濡之气留而不行者为气先病 
也血壅而不濡者为血后病也故先为是动后所生病也○滑氏曰此脉字非尺寸之脉乃十二经隧之 
脉也后凡言是动所生病者义皆仿此 
\x音释\x 
脘 （奴侯反） 膊（音剥） 腕（音缓） 瞀（音茂） 腋（音抑） 臂（音闭） 
迤（音以） 逦（音里） 杪（音渺） 罅（音 ） 



<目录>卷中

<篇名>手阳明大肠经之图

属性：\r手阳明大肠经之图\p06-d34a4.bmp\r 



<目录>卷中

<篇名>手阳明大肠经歌

属性：手阳明大肠之经手走头而头走腹是经气血俱多起于商阳止于迎香计二十穴左右共四十穴大肠 
为腑长二丈一尺广四寸当脐右回十六曲 
手阳明是大肠经商阳二间三间行合谷阳溪两筋内 
灵枢第十篇云手阳明之脉起于大指次指之端循指上廉出合谷两骨之间上人两筋之中○滑氏曰 
大指次指大指之次指谓食指也手阳明大肠经也凡经脉之道阴脉行手足之里阳脉行手足之表 
此 
两骨之间复上入阳溪两筋之中 
商阳 在手表大指次指内侧去爪甲如韭叶 
二间 在手表大指次指本节前内侧陷中 
三间 在手表大指次指本节后内侧陷中 
合谷 在手表大指次指岐骨间陷中动脉 
阳溪 在手表腕中上侧两筋陷中 
循臂偏历温溜升下廉上廉三里去曲池肘 来五里臂 肩 两骨间 
灵枢第十篇云循臂上廉入肘外廉循 外前廉上肩○滑氏曰自阳溪而上循臂上廉之偏历温溜下 
廉上廉三里入肘外廉之曲池循 外前廉历肘 五里臂 络 会上肩至肩 穴也○ 会见手少 
阳经手阳明之络也 
偏历 在腕中后三寸别走太阴 
温溜 取腕后小士六寸大士五寸间动脉中 
下廉 在辅骨下去上廉一寸去曲池四寸 
上廉 在三里下一寸 
三里 在曲池下二寸按之肉起 
曲池 在肘外辅骨屈肘曲骨之中以手拱胸取之 
肘 在肘大骨外廉陷中 
五里 在肘上三寸行向里大脉中禁针 
臂 在肘上七寸 向端阳明之络 
肩 在肩端两骨间陷者宛宛中举臂有空阳明跷脉之会 
巨骨上与大椎会 
灵枢第十篇云出 骨之前廉上出于柱骨之会上○滑氏曰肩端两骨间为 骨肩胛上际会处为天 
柱骨出 骨前廉循巨骨穴上出柱骨之会上会于大椎○大椎见督脉手足三阳督脉之会 
巨骨 在肩端上行两叉骨间陷中阳明跷脉之会 
此经直下缺盆行陷中本属是阳明阳明外络绕肺脏下膈竟属大肠停 
灵枢第十篇云下入缺盆络肺下膈属大肠○滑氏曰自大椎而下入缺盆循足阳明经脉外络绕肺脏 
复下膈当天枢之分会属于大肠也○缺盆天枢俱见足阳明经 
其支又自缺盆别上行天鼎扶突接贯腮及入于下齿 
灵枢第十篇云其支别者从缺盆上头贯腮入下齿中○滑氏曰头茎为颈耳以下曲处为一口前小者 
为齿其支别者自缺盆上行于颈循天鼎扶突上贯于颊入下齿缝中 
天鼎 在颈缺盆直扶突后一寸仰首取之 
扶突 在气舍后一寸五分又云在人迎后一寸五分仰首取之气舍人迎见足阳明经 
上唇交互人中穴左右相交挟鼻孔任督手阳明会总禾 一寸是迎香交足阳明经胃统 
灵枢第十篇 云还出挟口交人中左之右右之左上挟鼻孔○滑氏曰口唇上鼻柱下为人中既入齿 
缝复出夹两口吻相交于人中之分左脉之右右脉之左上挟鼻孔循禾 迎香而终以交于足阳明也 
○人中见督脉手阳明督之会 
禾 在鼻孔下侠水沟旁五分禁灸 
迎香 在禾 上一寸鼻孔旁五分手足阳明之会禁灸 
\x总歌曰\x 
手阳明脉起商阳过臂交肩络大肠再出缺盆还入齿上行侠鼻到迎香 
愚按手阳明大阳之脉起于大指次指手表内侧端上终于络肺会属大肠其支者从缺盆入于下齿左 
之右右之左相交 中横至两目之下承泣穴长五尺交于足阳明胃经故足阳明之脉起于承泣穴始 
\x穴歌曰\x 
手中阳明始商阳二间三间合谷藏阳溪偏历及温溜下廉上廉三里长曲池肘 迎五里臂 肩 巨 
骨当天鼎扶突禾 接终以迎香二十穴 
\x是动所生歌曰\x 
此经气盛血亦盛是动颈肿并齿痛所生病者为鼻衄目黄口干喉痹生大指次指难为用肩前 外痛 
相仍灵枢第十篇云是动则病齿痛颈肿是主津液○所生病者目黄口干鼽衄喉痹肩前 痛大指次指痛 
不用气有余则当脉所过者热肿虚则寒栗不复为此诸病盛则泻之虚则补之热则疾之寒则留之陷 
下则灸之不盛不虚以经取之盛者人迎大三倍于寸口虚者人迎反小于寸口也 
\x音释\x 
（渠殒也） 胛（音甲背胛也） 颊（右胁反结腮也） 吻（音文上声）鼽（音求鼻塞） 



<目录>卷中

<篇名>足阳明胃经之图

属性：\r足阳明胃经之图\p06-d34a5.bmp\r 



<目录>卷中

<篇名>足阳明胃经歌

属性：足阳明胃之经头走腹而腹走足足经气血俱多起于承泣止于厉兑计四十五穴左右共九十穴胃大 
一尺五寸纤曲屈伸长二尺六寸 
足阳明起鼻睛明平足太阳少阳并是足阳明五脉会又足太阳颧上循斜行承泣目瞳子四白巨 来 
上齿出环唇口地仓行交互承浆下唇会 
灵枢第十篇云足阳明之脉起于鼻交 中旁约太阳之脉下循鼻外入上齿中还出挟口环唇下交承 
浆○滑氏曰颇鼻茎也鼻山根为颇足阳明起于鼻两旁迎香穴由是而上左右相交于 中过睛明之 
分下循鼻外历承泣四白巨 入上齿中复出循地 
仓挟两口吻环绕唇下左右相交于承浆之分也○迎香见手阳明经睛明见足太阳经手足太阳少阳 
足阳明五脉之会承浆见任脉足阳明任脉之会 
承泣 在目下七分直瞳于陷中足阳明任跷脉之会禁针 
四白 在目下一寸直瞳子 
巨 在夹鼻孔旁八分直瞳子跷脉之会 
地仓 在夹口吻旁四分外如近下有微微动手足阳跷脉之会 
却循颐后大迎出斜上颊车下关客足阳明与少阳交发际头维至颅额颞 手足少阳经额颅督 
脉到神庭足太阳明三脉会 
灵枢第十篇云却循颐后下廉出大迎循颊车上耳前过客主人循发际至额颅○滑氏曰腮下 
为颔颔中为颐囟前为发际发际前为额颅自承浆却循颐后下廉出大迎循颊车上耳前历下关过 
客主人循发际行悬厘颔厌之分经头维会于额颅之神庭○客主人悬厘颔厌并见足少阳经皆手足少 
阳阳明之交会神庭见督脉足太阳阳明督脉之会 
大迎 在曲颔前一寸三分骨陷中动脉以口下当两肩 
颊车 在耳下曲颊端陷中侧卧张口取之 
下关 在客主人下耳前动脉下廉合口有空开口即闭足少阳之会客主人足见少阳经 
头维 在额角入发际本神旁一寸五分神庭旁四寸五分足少阳交会本神见足少阳经神庭见督脉足太阳 
阳明督脉会足阳明脉自大迎行上终于此穴入神庭散脑中 
其支再下大人迎水突穴居气舍上夹喉天突缺盆当循足少阴俞府行下膈属胃上脘旁胃口会厌为 
吸门 属胃上脘足阳明会手太阴下一寸即由中脘是其经乃手太阳少阳合又同任脉会其穴络脾 
微着左胁些相根据胃上无差别 
灵枢第十篇云其支者从大迎前下人迎循喉咙入缺盆下膈属胃络脾○胸两旁高处为膺膺上横骨 
为巨骨巨骨上陷中为缺盆其支别者从大迎前下人迎循喉咙历水突气舍入缺盆行足少阴俞府之 
外下膈当上脘中脘之分属胃络脾○俞府见足少阴经上脘见任脉足阳明手太阳任脉之会中脘见 
任脉手太阳少阳足阳明所生任脉之会 
人迎 在颈大脉动应手夹结喉旁一寸五分动脉仰首取之禁针灸 
水突 在颈大筋前直人迎下气舍上二穴之中间 
气舍 在颈直人迎下夹天突陷中天突见任脉 
缺盆 在肩下横骨陷中禁针 
直行又自缺盆底气户库房并屋翳膺窗当乳乳根停斜入不容承满位梁门穴过关门通太乙滑门天 
枢同挟脐外陵下大巨水道归来入气冲 
灵枢第十篇云其直者从缺盆下乳内廉下挟脐入气冲中○滑氏曰直行者从缺盆而下下乳内廉循 
气户库房屋翳膺窗乳中乳根不容承满梁门关门太乙滑肉门下挟脐历天枢外陵大巨水道归来诸 
穴而入气冲中也○自气户至乳根去中行各四寸自不容至滑肉门去中行各三寸自天枢至归来去 
气户 取天突下一寸两旁各四寸微近下陷中直乳头仰取天突见任脉 
库房 在气户下一寸六分陷中下直乳头仰而取之 
屋翳 在库房下一寸六分陷中直乳头仰而取之 
膺窗 在屋翳下一寸六分陷中下直乳头仰而取 
乳中 当乳中是也禁针灸 
乳根 在直乳下一寸六分陷中仰而取之自气户至乳根去中行各四寸 
不容 取巨关两旁各三寸直四肋端巨阙见任脉 
承满 在不容下一寸 
梁门 在承满下一寸 
关门 在梁门下一寸 
太乙 在关门下一寸 
滑肉门 在太乙下一寸下挟脐自不容至滑肉门去中行各三寸 
天枢 取脐两旁各二寸大肠之募 
外陵 在天枢下一寸 
大巨 在外陵下一寸 
水道 在大巨下三寸 
归来 在水道下二寸自天枢至日来去中行各二寸 
气冲 在归来下鼠溪上一寸动脉应手宛宛中禁针一名气冲 
其支腹从胃口下别行循腹肓俞走足少阴经与本经复会气冲从下溜 
灵枢第十篇云其支者起胃下口循腹里下至气冲中而合○滑氏曰胃下口下脘之分难经云太仓下 
口为幽门者是也自属胃处起胃下口循腹里过足少阴肓俞之外本经之里下至气冲中与前之入气 
髀关伏兔阴市从梁丘膝上两筋同膝膑犊鼻至三里上廉条口下廉中丰隆解溪冲阳属陷谷内庭厉兑足 
灵枢第十篇云以下 关抵伏兔下入膝膑中下循 外廉下足跗入中指外间○滑氏曰抵至也股外 
为髀髀前膝上起肉处为伏兔伏兔后交文为髀关挟膝解中为膑胫骨为 跗足面也既相合气冲 
下髀关抵伏兔历阴市梁丘下入膝膑中经犊鼻下循 外廉之三里巨虚上廉条口巨虚下廉丰隆解 
之冲阳陷谷入中指外间之内庭至厉兑而终也 
髀关 在膝上伏兔后交文分中禁灸 
伏兔 在膝上六寸起肉端正跪坐而取之一云膝盖上七寸禁灸 
阴市 在膝上三寸伏兔下陷中拜而取之禁灸 
梁丘 在膝上二寸两筋间 
犊鼻 在膝膑下 骨上骨解大筋中禁灸 
三里 在膝眼下三寸 骨外廉大筋内宛宛中举足取之极重按之则跗上动脉止矣 
上廉 在里下三寸举足取之 
条口 在下廉上一寸举足取之禁灸 
下廉 在上廉下三寸举足取之 
丰隆 在外踝上八寸 外廉陷中当系鞋带处 
解溪 在冲阳后一寸五分腕上陷中当系鞋带处 
冲阳 在足跗上五寸骨间动脉去陷谷三寸 
陷谷 在足大指次指之间本节后陷中 
内庭 在足大指次指外间陷中 
厉兑 在足大指次指之端去爪甲如韭叶 
灵枢第十篇云其支者下膝三寸而别以下入中指外间○滑氏曰此支自膝下三寸循三里穴之外 
冲阳反出行间来交足太阴脾脉续 
灵枢第十篇云其支者别跗上入大指间出其端○滑氏曰此支自跗上冲阳穴别行大指间斜出足厥 
阴行间穴之外循大指下出其端 
以交于足太阴行间见足厥阴经 
\x总歌曰\x 
胃脉先由鼻 中却循颐后过喉咙络脾属胃侠脐下下胫还知厉兑通 
愚按足阳明胃之脉起于鼻 终于足大指次指端上其支者自跗上冲阳穴别行入足大指之下长八 
寸交于足太阴脾经故足太阴之脉起于大指之端内侧隐白穴始也 
\x穴歌曰\x 
四十五穴足阳明承泣四白巨 经地仓大迎颊车峙下关头维人迎对水突气舍连缺盆气户库 
房屋 
伏 
\x是动所动歌曰\x 
此经多气复多血是动欠呻面颜黑凄凄恶寒畏见人忽闻木音心震惕登高而歌弃衣走甚则腹胀仍 
贲响凡此诸疾皆 厥所生病者为狂疟湿温汗出鼻流血口 唇胗仍喉痹膝膑疼痛腹胀结气膺伏 
兔外廉足跗中指俱痛彻有余消谷溺色黄不足身前寒振栗胃中寒时胀满生气盛身前皆有热 
灵枢第十篇云是动则病洒洒振寒善呻数欠颜黑病至则恶人与火闻木音则惕然而惊心欲动独闭 
户塞牖而处甚则欲上高而歌弃衣而走贲响腹胀是为 厥是主血所生病者狂疟温淫汗出鼽衄口 
唇胗颈肿喉痹大腹永肿膝膑肿痛循膺乳气街股伏兔 外廉足跗上皆痛中指不用气盛则身以 
前皆热其有余于胃则消谷善饥溺色黄气不足则身以前皆寒栗胃中寒则胀满为此诸病盛则泻 
虚则补之热则疾之寒则留之陷下则灸之不盛不虚以经取之盛者人迎大三倍于寸口虚者人迎反 
\x音释\x 
颞 颅（音卢囟也） 突（防骨反触也） 翳 肓 髀（音陛股也） 膑 犊 
（音遏） 颔（音顺下也） 囟（音信） 鼷 独 （音旱胫骨） 峙 



<目录>卷中

<篇名>足太阴脾经之图

属性：\r足太阴脾经之图\p06-d34a6.bmp\r 



<目录>卷中

<篇名>足太阴脾经歌

属性：足太阴脾之经足走腹而腹走胸是经多气少血起于隐白止于大包计二十一穴左右共四十二穴脾 
广三寸长五寸掩乎太仓附着于脊之第十一椎 
足太阴经解隐白太都太白同其直公孙别走足阳明商丘踝下微前觅上踝三寸三阴交 
灵枢第十篇云足太阴之脉起于大指内侧白肉际过 骨后上内踝前廉○滑氏曰 骨一作核骨俗 
云孤拐骨是也足跟后两旁起骨为踝骨足太阴起大指之端隐白穴受足阳之交也由是循大指内侧 
白肉际大都穴过核骨历太白公孙商丘上内踝前廉之三阴交也 
商丘 在足内踝下微前陷中 
三阴交 在内踝上三寸骨下陷中 
上 循行漏谷超厥阴前有地机穴阴陵泉在膝之坳 
灵枢第十篇云上 内循 骨后交出厥阴之前○滑氏曰 腓肠也由三阴交上 内循 骨后之漏 
谷上行二寸交出足厥阴经之前至地机阴陵泉 
漏谷 在内踝上六寸骨下陷中 
地机 在膝下五寸太阴之 
阴陵泉 在膝下内侧辅骨下陷中伸足取曲膝亦得之 
上循膝股号血海箕门越筋阴股内上行入腹至冲门府舍横行中极会关元任脉三阴还又循肠腹 
结 
属脾脏循行中脘下脘回属脾络胃无猜疑此经本自腹哀起别腹还循膈上来 
灵枢第十篇云上循膝服内前廉入腹属脾络胃滑氏曰髀内为股脐上下为腹自阴陵泉上循膝股 
内前廉之血海箕门迤逦入腹经冲门府舍会中枢关元复循腹结大横会下脘历腹哀过日月期门之 
分循本经之里下至中脘下脘之际以属脾络骨也○中极关元并见任脉皆足三阴任脉之会下脘见 
任脉足太阴任脉之会日月见足少阳经足太阴少阳阳维之会期门见足厥阴经足太阴厥阴阴维之 
血海 在膝膑上内廉白肉际二寸中 
箕门 在鱼腹上越筋间阴股内动脉中 
冲门 去大横五寸在府舍下横骨端约中动脉厥阴之会 
府舍 在腹结下三寸太阴 厥阴阴维之交会 
腹结 在大横下一寸三分 
大横 在腹哀下三寸五分直脐旁 
腹哀 在日月下一寸五分自冲门起至腹哀止去腹中行各四寸五分日月见足少阳经 
斜上本经食窦穴举臂可取天溪接仰取寸六是胸乡更上周荣回下胁大包布胁九肋间手足太阴中 
府斜行竟上人迎位夹喉连舌散何难 
灵枢第十篇云上膈挟咽连舌本散舌下○滑氏曰咽所以咽物居喉之前至胃长一尺六寸为胃系也 
舌本舌根也由腹哀上膈循食窦天溪胸乡周荣由周荣外曲折向下至大包又自大包外，曲折向上 
中府上行人迎之里挟咽连舌本散舌下而络焉○中府见手太阴经足太阴之会人迎见足阳明经 
食窦 在天溪下一寸六分举臂取之 
天溪 在胸乡下一寸六分仰而取之 
胸乡 在周荣下一寸六分陷中仰而取之 
周荣 在中府下一寸六分陷中仰而取之中府见手太阴经 
大包 在渊腋下三寸渊腋见足少阳经 
别支又从腹哀去再历胃经中脘外上注膻中穴里终两手少阴心经起 
灵枢第十篇云其支者复从胃别 
上膈注心中○滑氏曰此支由腹哀别行再从胃部中脘穴之外上膈注于膻中之里心之分以交 
于手少阴○中脘膻中并见任脉 
\x总歌曰\x 
指端侧内方由踝股胫崎岖气脉通入腹属脾并络胃侠咽连舌注胸中 
愚按足太阴脾之脉起于足大趾内侧终于侠咽散舌下别支又自腹哀历胃经注膻中之里心之分 
交于手少阴心经故手少阴之脉起于心中上肺横出腋下极泉始也 
\x穴歌曰\x 
足中太阴脾经偏隐白太都太白先公孙商丘三阴交漏谷地机阴陵泉血海箕门冲门近府舍腹结 
大横连腹哀食窦天溪去胸乡周荣大包全 
\x是动所生歌曰\x 
此经气盛而血衰是动其病气所为食入即吐胃脘痛更兼身体痛难移腹胀善噫舌本强得后与气快 
然衰所生病者舌亦痛体重不食亦如之烦心心下仍急痛泄水溏瘕寒疟随不卧强立股膝肿疽发身 
灵枢第十篇云是动则病舌本强食则呕胃脘痛腹胀善噫 得后与气则快然如衰身体皆重是主脾 
所生病者舌本痛体不能动摇食不下烦心心下急痛溏瘕泄水闭黄胆不能卧强立股膝内肿厥足大 
趾不用为此诸病盛则泻之虚则补之热则疾之寒则留之陷下则灸之不盛不虚以经取之盛者寸口 
大三倍于人迎虚者寸口反小于人迎也○滑氏 下急痛下有寒疟二字 
\x音释\x 
踝（胡瓦反） 觅（音密） 坳 猜 攒 肋（音勒） 拐 腓 



<目录>卷中

<篇名>手少阴心经之图

属性：\r手少阴心经之图\p06-d34a7.bmp\r 



<目录>卷中

<篇名>手少阴心经歌

属性：手少阴心之经腹走胸而胸走手是经多血少气起于极泉止于少冲计九穴左右共一十八穴心形如 
未敷莲花居肺下膈上附着于脊之第五椎 
手少阴心五脏通下膈络绕小肠中 
灵枢第十篇云手少阴之脉起于心中出属心系下膈络小肠○滑氏曰心系有二一则上与肺相通而 
入肺两大叶间一则由肺叶而下曲折向后并脊膂细络相连贯脊髓与肾相通正当七节之间盖五脏 
系皆通于心而心通五脏系也手少阴经起于心循任脉之外属心系下膈当脐上二寸之分络小肠 
别从心系横支起上夹喉门目系同 
灵枢第十篇云其支者从心系上挟咽系目系○滑氏曰支者从心系出任脉之外上行而挟咽系目也 
其支复从心系出上循肺上横循腋极泉穴在臂内厢腋下筋间当动脉 
灵枢第十篇云其直者复从心系却上肺出腋下○滑氏曰直者复从心系直上至肺脏之分出循腋下 
极泉 在臂内腋下筋间动脉入胸 
下循 外后廉行太阴心主后青灵下肘内廉来少海 
灵枢第十篇云下循 内后廉行太阴心主之后下肘内廉○滑氏曰自极泉下循 内后廉行太阴心 
主两经之后历青灵穴下肘内廉抵少海 
青灵 在肘上三寸举臂取之 
少海 在肘内大骨外去肘端五分 
臂廉灵道甚分明通理排来阴 底掌后神门循小指少府前行出少冲交手太阳小肠是 
灵枢第十篇云循臂内后廉抵掌后兑骨之端入掌内后廉循小指之内出其端○滑氏曰腕下踝为兑 
骨自少海而下循臂内后廉历灵道通理至掌后兑骨之端经阴 神门入掌内廉至少府循小指端之 
少冲而终以交于手太阳也 
灵道 在掌后一寸五分 
通理 在腕后一寸陷中 
阴 在掌后脉中去腕五分 
神门 在掌后兑骨之端陷者中 
少府 在手小指本节后陷中直劳宫 
少冲 在手小指内廉端去爪甲如韭叶 
\x总歌曰\x 
心脉元来起膈中更还心系始通胸络肠出腋方循肘入掌分明见少冲 
愚按手少阴心之脉起于心中终于小指内廉出其端长三尺五寸而直交于手太阳小肠经盖心为君 
主之官示尊于他藏故其交经授受不假别支而直自本经少冲穴交于手太阳小肠经故手大阳之脉 
起于小指外侧端少泽穴始也 
\x穴歌曰\x 
九穴心经手少阴极泉青灵少海深灵道通理阴 遂神门少府少冲寻 
\x是动所生歌曰\x 
多气少血属此经是动心脾痛难任渴欲饮水咽干燥所生胁痛目如金胁臂之内后廉痛掌中有热向 
灵枢第十篇云是动则病嗌干心痛渴而欲饮是为臂厥是主心所生病者目黄胁痛 臂内后廉痛厥 
掌中热痛为此诸病盛则泻之虚则补之热则疾之寒则留之陷下则灸之不盛不虚以经取之盛者寸 
口大再倍于人迎虚者寸口反小于人迎也 



<目录>卷中

<篇名>手太阳小肠经之图

属性：\r手太阳小肠经之图\p06-d34a8.bmp\r 



<目录>卷中

<篇名>手太阳小肠经歌

属性：手太阳小肠之经手走头而头走腹是经多血少气起于少泽止于听宫 
计十九穴左右共三十八穴小肠长三丈二尺左回叠积十六曲胃 
之下口小肠之上口也在脐上二寸水谷于是入焉复下一寸为水分穴则小肠下口也至是而泌别清 
浊水腋入膀胱滓秽入大肠云 
手太阳经络小肠起于少泽小指旁前谷后溪循腕骨腕中阳谷陷中藏养老东骨上空罅 
灵枢第十篇云手太阳之脉起于小指之端循手外侧上腕出踝中○滑氏曰臂骨尽处为腕腕下兑骨 
为踝本经起小指端少泽穴由是循手外侧之前谷后溪上腕出踝中历腕骨阳谷养老穴也 
少泽 在手表小指外侧端去爪甲一分陷中 
前谷 在手表小指外侧本节前陷中 
后溪 在手表小指外侧本节后陷中起肉之下 
腕骨 在手表外侧腋前起骨下陷中 
阳谷 在手表外侧腕中兑骨下陷中○兑骨腕下骨也 
养老 在手踝骨上一空腕后一寸陷中 
支正少阴来小海 俞阳明手少阳膊部肩贞居骨解 俞天宗与秉风曲垣肩外其肩中上行循臂大 
推穴手足三阳督脉同 
灵枢第十篇云直上循臂骨下廉出肘内侧两筋之间上循 外后廉出肩解 
绕肩胛交肩上○滑氏出肘内侧起至循 外后廉止无此十四字今录于此以备参考○胛一名膊○ 
滑氏曰脊两旁为膂膂上两角为肩解肩解下 
成片骨为肩胛自养老穴直上循臂骨下廉支正穴出肘内 
侧两骨之间历小海穴上循 外后廉行手 
阳明少阳之外上肩循肩贞 俞天宗秉风曲垣肩 
外俞肩中俞诸穴乃上会大椎因左右相交于两肩之上○大椎见督脉手足三阳督脉之会 
支正 在腕后五寸别足少阴 
小海 在肘内大骨外去肘端五分陷中屈手向头取之 
肩贞 在肩曲胛下两骨解间肩 后陷中 
俞 在挟肩 后大骨下胛上廉陷中手足太阳阳维跷脉之会天 见手少阳经 
天宗 在秉风后大骨下陷中 
秉风 在天 外肩上小 后举臂有空手太阳阳明手足少阳之会天 见手少阳经 
曲垣 在肩中曲胛陷中按之应手痛 
肩外俞 在肩胛上廉去脊三寸陷中 
肩中俞 在肩胛内廉去脊二寸陷中 
就向肩前缺盆陷下腋络心膻中满循咽透膈抵胃中竟属小肠来下脘 
灵枢第十篇云人缺盆络心循咽下膈抵胃属小肠○滑氏曰自交肩上入缺盆循肩向腋下行当膻中 
之分络心循胃系下膈过上脘中脘抵胃下行任脉之外当脐上二寸之分属小肠○膻中上脘中脘并见任脉会穴也 
其支别自缺盆升循颈天窗旁颈筋穴历天容循颊面颧 兑督听宫停 
灵枢第十篇云其支者别从缺盆循颈上颊至目锐 却入耳中○滑氏曰目外角为锐 支者别从缺 
盆循颈之天窗天容上颊抵颧 上至目锐 过瞳子 却入耳中循听宫而终也○瞳子 见足少阳经 
天窗 在颈大筋前曲颊下扶突后动脉应手陷中扶突见任 
天容 在耳下曲颊后 
颧 在面鸠骨下廉锐骨端陷中手少阳之会 
听宫 在耳中珠子大如赤小豆足少阳之会 
别支循颊过 鼻循至睛明来 内手足三阳五脉攒交足太阳膀胱位 
灵枢第十篇云其支者别颊上 抵鼻至目内 斜络于颧滑氏无斜络于颧四字○滑氏曰目下为 
目大角为目内 其支者别循颊上 抵鼻至目内 睛明穴以交于足太阳也○睛明见足太阳经 
\x总歌曰\x 
少泽因知手太阳上循盆内下连肠其支自颈斜交颊侠鼻还来目 旁 
愚按手太阳小肠之脉起于小指之端循手外则而上终于耳中听宫穴其支者自听宫别行颊上抵鼻 
至目内 长五尺交于足太阳故足太阳之脉起于目内 睛明穴始也 
\x穴歌曰\x 
手太阳穴一十九少泽前谷后溪偶腕骨阳谷可养老支正小海肩贞走 俞天宗及秉风曲垣肩外复 
肩中天窗天容上颧 却入耳中循听宫 
\x是动所生歌曰\x 
此经少气还多血是动则病痛咽嗌颔下肿兮不可顾肩如拔兮 似折所生病主肩 痛耳聋目黄肿 
腮颊肘臂之外后廉痛部外犹当细分则 
灵枢第十篇云是动则病嗌痛颔肿不可以顾肩似拔 似折是主腋所生病者耳聋目黄颊肿颈颔肩 
肘臂外后廉痛为此诸病盛则泻○之虚则补之热则疾之寒则留之陷下则灸之不盛○不虚以经 
取之盛者人迎大再倍于寸口虚者人迎反小于○以顾滑氏作回顾寸口也 
\x音释\x 
罅（音 ） 膊（音搏肩膊） 膻（音诞与昶同） （音拙广） （静计反） 



<目录>卷下

<篇名>足太阳膀胱经之图

属性：\r足太阳膀胱经之图\p06-d34a9.bmp\r 



<目录>卷下

<篇名>足太阳膀胱经歌

属性：足太阳膀胱之经头走脊而脊走足是经多血少气起于睛明止于至阴计六十三穴左右共一百二十 
六穴膀胱重九两二铢纵广九寸居肾下之前大肠之侧当脐上一寸水分穴之处小肠下口乃膀胱上 
际也水腋由是渗入焉 
足太阳属膀胱经起自目 由睛明上行攒竹神庭穴督太阳经 并曲差五处承光额二十五通天从左 
脉交行百会右耳尖 
灵枢第十篇云足太阳之脉起于目内 上额交巅 滑氏曰目大角为内 发际前为额脑上为巅巅 
顶也足太阳起目内 睛明穴上额循攒竹过神庭历曲差五处承光通天自通天斜行左右相交于巅 
上之百会也神庭百会俱见督脉俱足太阳督脉之交会也 
睛明 在目内 头外畔宛宛中手足太阳阳明少阳之会禁灸 
攒竹 在两眉头陷中禁灸 
曲差 取神庭外旁临泣之里二穴之间发际内五分临泣见足少阳经 
五处 在上星旁曲差后五分 
承光 取曲差后二寸禁灸 
通天 取曲差后二寸五分 
右脉仍从百会出耳角入发际五分率谷浮白连窍阴乃足太阳少阳会从兹三穴散诸经 灵枢第十 
篇云其支者从巅至耳上角○滑氏曰支别者从巅之百会抵耳上角过率谷浮白窍阴所以散养于经脉 
也○率谷浮白窍阴三 
其经再自通天项络却直行来玉枕循行脑户选周傍足太阳同督脉并别循出脑还本经下项复从天柱仍 
灵枢第十篇云其直 者从巅入络脑还出别下项○滑氏曰脑头髓也颈上为脑脑后为项此直行者 
由通天穴后循络却玉枕入络脑复出下项抵天柱也○脑户见督脉足太阳督脉之会 
络却 在通天后一寸五分 
玉枕 在络却后一寸五分或取后项上入发际三寸脑户旁一寸三分枕骨起肉 
天柱 在颈项大筋外廉夹项后发际陷中 
大椎手足三阳会却循陶道两 行大杼风门皆夹脊肺俞厥阴四椎极心膈肝胆脾胃连三焦肾俞同 
脐直十六八椎大小肠膀胱十九椎两旁中膂内俞白环入膂络胃由膀胱 
灵枢第十篇云循肩膊内挟脊抵腰中入循膂络肾属膀胱○滑氏曰肩后之下为肩膊椎骨为脊尻上 
横 
膈俞肝俞胆俞脾俞胃俞三焦俞肾俞大肠俞小肠俞膀胱俞中膂内俞白环俞由是抵腰中入循膂络 
肾下属膀胱也○大椎见督脉手足三阳督脉之会陶道见督脉足太阳督脉之会 
大杼 在项后第一椎下两旁各一寸五分陷中足少阳之会又骨会此夹脊第二行俞穴 
风门 在第二椎下督脉之会两旁各一寸五分 
肺俞 在第三椎下两旁各一寸五分 
厥阴俞 在第四椎下两旁各一寸五分 
心俞 在第五椎下五旁各一寸五分 
膈俞 在第七椎下两旁各一寸五分 
肝俞 在第九椎下两旁各一寸五分 
胆俞 在第十椎下正坐取之两旁各一寸五分 
脾俞 在第十一椎下两旁各一寸五分 
胃俞 在第十二椎下两旁各一寸五分 
三焦俞 在第十三椎下两旁各一寸五分 
肾俞 在第十四椎下与脐平两旁各一寸五分 
大肠俞 在第十六椎下两旁各一寸五分 
小肠俞 在第十八椎下两旁各一寸五分 
膀胱俞 在第十九椎下两旁各一寸五分 
中膂内俞 在第二十椎挟脊起肉两旁各一寸五分 
白环俞 在二十椎下伏取之禁灸自大杼循肩膊至白环俞抵腰中去脊中各一寸五分 
其支别从白环入下循腰髁夹其脊上 次 中下 会阳穴旁阴尾骨贯穿臀内下承扶殷门浮 委 
阳途 中只是委中穴 
灵枢第十篇云其支者从腰中下挟脊贯臀入 中○滑氏支下有别字腰中下下无挟脊二字○滑氏 
曰臀尻也挟腰 骨两旁为机机后为臀腓肠上膝后曲处为 其支别者从腰中循腰髁下挟脊历上 
次 中 下 会阳下贯臀至承扶殷门浮 委阳入 中之委中穴也○按腰髁即腰监骨人脊椎 
骨有二十一节自十六椎节而下为腰监骨扶脊附着之处其十七至二十空云云也会阳在尾 骨两 
旁则二十一椎乃复见而终焉又按督脉当脊中起于长强在二十一椎下等而上之至第十六椎下为阳关 
穴其二十椎至十七椎皆无穴乃知为腰监骨所掩明矣○ 
上 在第一空腰髁下一寸挟脊陷中足太阳少阳之络 
次 在第二空夹脊陷中 
中 在第三空挟脊陷中足厥阴少阳所结 
下 在第四空挟脊陷中足太阳厥阴所结 
会阳 在阴尾 骨两旁 
承扶 在尻臀下股阴上纹中 
殷门 在肉 下六寸 
浮 在委阳上一寸展膝得之 
委阳 在承扶下六寸屈身取之足太阳之后出于 中外廉两筋间委中在 中央约文中动脉伏面挺腹至地取 
之血 也○此支自夹脊第二行至白环俞而入历上下 循会阳直至委中与附分至秩边者合共会 
别支天柱膊中铺别行左右附分去贯穿伸膂来魄户膏肓穴下循神堂 膈内七椎数魂门第九 
近阳纲意舍前行取胃仓肓门又勒接志室胞肓直抵秩边藏 
灵枢第十篇云其支 者从膊内左右别下贯胂挟脊内过髀枢○滑氏曰膂内曰胂夹脊肉也其支者 
为挟脊两旁第三行相去各三寸之诸穴自天柱而下从膊内左右别行下贯胂膂历附分魄户膏肓神 
堂 膈关魂门阳纲意舍胃仓肓门志室胞肓秩边下历尻臀过髀枢也股外为脾楗骨之下为髀 
附分 在第二椎下附项内廉正坐取之手足太阳之会夹脊第三行俞穴 
魄户 在第三椎下两旁各三寸正坐取之 
膏肓 在第四椎下近第五椎上两旁各三寸取穴时令人正坐曲脊伸两手以臂着膝前令端直手大指与膝 
头齐以物支肘母令臂动摇离胂骨容侧指许按之酸痛 
神堂 在第五椎下两旁各三寸正坐取之 
在肩膊内廉第六椎下两旁各三寸正坐取之 
膈关 在第七椎下两旁各三寸正坐阔肩取之 
魂门 左第九椎下两旁各三寸陷中正坐取之 
阳纲 在第十椎下两旁各三十陷中正坐取之 
意舍 在第十一椎下两旁各三十陷中正坐取之 
胃仓 在第十二椎下两旁各三寸 
肓门 在第十三椎下两旁各三寸又肋间陷中 
志室 在第十四椎下两旁各三寸陷中并正坐取之 
胞肓 在第十九椎下两旁各三寸伏而取之 
秩边 在第二十椎下陷中两旁各三寸伏而取之或云在第二十一椎下○此支复自天柱而下历附分至此而 
穴终由此穴循本络直注于委中合 
经从秩边贯臀内髀枢穴内承山外旁厢一寸五分间髀从里廉委中会合阳膝约下二寸贯穿 内承 
筋承筋正在 肠中下至承山肠肉分飞扬外踝七寸存附阳踝下循昆仑仆参申脉白肉际金门 
京骨足边屯足外大骨赤白肉小指本节收束骨通谷之前出至阴交足少阴肾经脉 
灵枢第十篇云循髀外后廉下合 中以下贯 内出外踝之后循京骨至小指外侧○滑氏曰 腓 
肠 
内历承筋承山飞扬附阳出外踝后之昆仑仆参申脉金门循京骨束骨通谷至小指外侧端之至阴穴以交于足少阴也 
合阳 在膝约文中央下三寸或取委中下三寸 
承筋 在 肠中央陷中 
承山 在兑 肠下分肉间陷中 
飞阳 在足外踝上七寸太阳之络别走太阴 
附阳 在足外踝上二寸太阳前少阳后筋骨间阳跷之 
昆仑 在足外后跟骨上陷中 
仆参 在跟骨下陷中拱足得之 
申脉 在外踝下陷中容爪甲白肉际阳跷脉之所生 
金门 在足外踝下太阳之 阳维所属 
京骨 在足外侧大骨下赤白肉际陷中 
束骨 在足小指外侧本节后陷中 
通谷 在足小指外侧本节前陷中 
至阴 在足小指外侧去爪甲角如韭叶 
\x总歌曰\x 
内 交巅方下项循肩挟脊抵腰中从腰络肾膀胱过髀骨源流小指通 
愚按足太阳膀胱之脉起于目内 睛明穴上额交巅抵天柱过大椎挟脊下行循膂络肾属膀胱其支 
者从腰入 中其支别者复自天柱从膊内左右挟脊而下合 中出小指外侧端至阴穴长 交于足 
少阴肾故足少阴之脉起于小指之下斜趣足心涌泉穴始也 
\x穴歌曰\x 
足太阳经六十三睛明攒竹曲差参五处承光上通天络却玉枕天柱崭大杼风门引肺俞厥阴心俞膈 
俞注肝俞胆俞脾俞同胃俞三焦肾俞中大肠小肠膀胱俞中膂白环两俞输自从大杼至白环相去脊 
中三寸间上 次 中复下会阳承扶殷门亚浮 委阳委中罅膊内挟脊附分当太阳行背第三行魄 
户膏肓与神堂 膈关魂门旁阳纲意舍仍胃仓育门志室胞之肓二十椎下秩边藏合 以下合阳 
是承筋承山居其次飞阳附阳泊昆仑仆参申脉连金门京骨束骨又通谷小指外侧至阴续 
\x是动所生歌曰\x 
是经血多气犹少是动头疼不可当项如拔兮腰似折 
髀强痛彻脊中尖 如结兮 如裂是为踝厥筋乃伤所生疟痔小指废头囟顶痛目色黄腰尻 脚疼 
连背泪流鼻衄及颠枉 
灵枢第十篇云是动则病冲头痛目似脱项似拔脊痛腰似折髀不可以曲 如结 如裂是为踝厥是 
主筋所生病者痔疟狂颠疾头囟顶痛目黄泪出鼻衄项背腰尻 脚皆痛小指不用为此诸病盛则 
泻之虚则补之热则疾之寒则留之陷下则灸之不盛不虚以经取之盛者人迎大再倍于寸口虚者人 
迎反小于寸口也 
\x音释\x 
窍 杼 膂（音吕脊骨两旁 髁（苦瓦反腰骨） 臀（音屯髀也） 
（戈麦反曲脚也） 膊（补合反） 噫（音根据痛声也） 
嘻（音熙痛声也） （时充反音喘） 尻（若高反） 



<目录>卷下

<篇名>足少阴肾经之图

属性：\r足少阴肾经之图\p06-d34a10.bmp\r 



<目录>卷下

<篇名>足少阴肾经歌

属性：足少阴肾之经足走腹而腹走胸是经多气少血起于涌泉止于俞府计二十七穴左右共五十四穴肾 
有两枚状如石卯色黑紫当胃下两旁入脊膂附脊之第十四椎前后与脐平 
足少阴经起足心 
灵枢第十篇云足少阴之脉起于小指之下斜趣足心○滑氏曰趣向也足少阴起小指之下斜向足心 
涌泉然谷太溪深别入跟中大钟穴照海须从内踝寻水泉之穴循踝内行上厥阴太阳外复溜相连交 
信来少阴之前太阴背踝上三寸三阴交内循上腕筑宾高出 内廉至阴谷大小筋内寻其凹 
灵枢第十篇云出然谷之下循内踝 
之后别入跟中上 内出 内廉○滑氏曰跟足跟也由涌泉转出足内踝然谷穴下 
循内踝后太溪穴别人跟中之太钟照海水泉乃折自太钟之外上循内踝行厥阴太阴之后经复溜 
交信过三阴交上 内循筑宾出 内廉抵阴谷也○三 
阴交见足太阴足三阴经之交会也 
涌泉 在足心宛宛中屈足卷指取之 
然谷 在足内踝前起大骨下陷中 
太溪 在足内踝后跟骨上动脉陷中 
太钟 在足跟后冲中少阴之络别走太阳 
照海 在足内踝下阴跷脉之所生 
水泉 在内踝下太溪下一寸少阴之 
复溜 在内踝上二寸动脉陷中 
交信 在足内踝上二寸少阴前太阴后廉前筋骨间 
筑宾 在内踝上 分中 
阴谷 在膝内辅骨后大筋下小筋上动脉按之应手屈膝乃得之 
上股后廉长强位督脉络绕在脊 足少阴连足少阳却循横骨沿毛际大赫血气四满外中注之上肓 
俞分平脐左右各寸半会属循脐肾命门下腾关元会中极乃足三阴共任脉络绕膀胱属肾经 
灵枢第十篇云上股内后廉贯脊属肾络膀胱○滑氏曰由阴谷上股内后廉贯脊会于脊之长强穴还 
出于前循横骨大赫气穴四满中注肓俞当肓俞之所脐之左右属肾下脐下过关元中极而络膀胱也 
○长强见督脉足少阴少阳所结会督脉别络也关元中极并见任脉足三阴任脉之会 
横骨 在大赫下一寸肓俞下五寸千金云 
大赫 在气穴下一寸或取肓俞下四寸 
气穴 在四满下一寸或取肓俞下三寸冲脉之会一名胞门一名子户 
四满 在中注下一寸气海旁一寸或取肓俞下二寸 
中注 在一寸冲脉之会 
肓俞 在商曲下一寸去脐旁五分冲脉之会○横骨至肓俞去中行各一寸五分 
其支再从肓俞出上脐商曲石关腾一寸阴都通谷行贯穿肝部幽门过巨阙旁厢各五分上膈斜经步 
廊穴一寸六分要分别神封向上是灵墟仰取神藏 中接更有俞府在胸堂正在璇玑二寸旁从前循 
向人迎去上项沿喉舌本藏 
灵枢第十篇云其直者从肾上贯肝膈入肺中循喉咙挟舌本○滑氏曰其直行者从肓俞属肾处上行循 
商曲石关阴都通谷诸穴贯肝上循幽门上膈历步廊入肺中循神封 
灵墟神藏或中俞府而上循喉咙并人迎挟舌本而终也○人迎见足阳明经 
商曲 取幽门下四寸肓俞上一寸冲脉之会 
石关 在阴都下一寸冲脉之会 
阴都 在通谷下一寸冲脉之会 
通谷 在幽门下一寸冲脉之会○自商曲至通谷去腹中行各五分 
幽门 挟巨阙旁各五分 见上门冲脉之会 
步廊 在神封下一寸六分陷中或取俞府下八寸 
神封 在灵墟下一寸六分陷中或取俞府下六寸四分 
灵墟 在神藏下一寸六分陷中或取俞府下四寸八分 
神藏 在或中下一寸六分陷中或取俞府下三寸二分 
中 在俞府下一寸六分陷中 自步廊至去胸中行各二寸并仰而取之 
俞府 在巨骨下璇玑旁 
支经横自神藏发络心正向膻中治膻中两乳直胸中交手厥阴心包络 
灵枢第十篇云其支者从肺出络心注胸中○滑氏曰两乳间为胸中支者自神藏别出绕心注胸之膻 
中以交于手厥阴也 
\x总歌曰\x 
肾经足底斜循踝出 还从股后逢贯脊络肠方属肾上行侠舌散胸中 
愚按足少阴肾之脉起于小指之下斜趣足心终于胸中俞府 其支别者复自神藏 横出绕心注膻 
中交于手厥阴心包络经故手厥阴之脉起于胸中出胁下腋三寸天池穴也 
\x穴歌曰\x 
足少阴经二十七涌泉然谷太溪溢太钟照海通水泉复溜交信筑宾连阴谷横骨大赫赫气穴四满中 
注立肓俞商曲石关樽接都通谷幽门僻步廊神封灵墟位神藏 中俞府既 
\x是动所生歌曰\x 
是经多气而少血是动病饥不欲食喘嗽唾血喉中鸣坐而欲起面如漆目视KT KT 气不足心悬如饥常 
惕惕所生病者为舌干口热咽痛气贲逼股内后廉并脊痛心肠烦痛疸而 痿厥嗜卧体怠惰足下热 
灵枢第十篇云是动则病饥不欲食面如漆柴咳唾则有血喝喝而喘坐而欲起目KT KT 如无所见心如 
悬若饥状气不足则善恐心惕惕 如人将补之是为骨厥是主肾所生病者口热舌干咽肿上气嗌干 
及痛烦心心痛黄胆肠 脊股内后廉痛痿厥嗜卧足下热而痛为此诸病盛则泻之虚则补之热则疾 
之寒则留之陷下则灸之不盛不虚以经取之灸则强食生肉缓带被发大杖重履而步盛者寸口大再 
倍于人迎虚者寸口反小于人迎也○ 
滑氏面下有黑字漆柴易地色二字为字易谓字 作癖字脊下有臀字 



<目录>卷下

<篇名>手厥阴心包经之图

属性：\r手厥阴心包经之图\p06-d34a11.bmp\r 



<目录>卷下

<篇名>手厥阴心包络经歌

属性：手厥阴心包络之经脑走腋而腋走手是经多血少气起于天池止于中冲计九穴左右共一十八穴心 
包一名手心主以藏象校之在心下横膜之上坚膜之下与横膜相粘而黄脂漫裹者心也其漫脂之外 
有细筋膜如丝与心肺相连者心包也或问手厥阴经曰心主又曰心包络何也曰君火以名相火以位 
手厥阴代君大行事以用而言故曰手心主以经而言则曰心包络一经面二名实相火也 
心主心包手厥阴如丝箸膜肺连心脉从胸中心包会下膈三焦脐下停 
灵枢第十篇云手厥阴之脉起于胸中出属心包下膈历络三焦○滑氏曰手厥阴受足少阴之交起于 
胸中出属心包由是下膈历络于三焦之上脘中脘及脐下一寸下焦之分也 
其支又自心包走横出循胸来乳后一寸天池厥肋间循腋天泉循 肘前行尺泽肘纹空 
灵枢第十篇云其交者循胸出胁下腋三寸上抵腋下下循 内行太阴少阴之间入肘中○滑氏曰胁 
上际为腋自属心包上循胸出胁下腋三寸天池穴上行抵腋下下循 内之天泉穴介乎太阴少阴两 
经之中间入肘中之曲泽也 
天池 在乳后一寸腋下三寸着胁直腋撅肋间足少阳之会 
天泉 在曲腋下去臂二寸举臂取之 
曲泽 在肘内廉下陷中屈肘取之 
直行下臂两筋中 门间使内关去大陵自掌来劳宫惟有中冲在中指 
灵枢第十篇云下臂行两筋之间入掌中循中指出其端○滑氏曰由肘中下臂行臂两筋之间循 门 
间使内关大陵入掌中劳宫穴循中指出其端之中冲去 
门 在掌后去腕寸厥阴之 
间使 在掌后三寸两筋间陷中 
内关 在掌后去腕二寸或取惠人三指横加掌后腕上以中指之下当中两筋间陷中 
大陵 在掌后两筋间陷中 
劳宫 在掌中央动脉中屈无名指取之厥阴少阳络穴也 
中冲 在手中指端去爪甲如韭叶 
其支别自劳宫起出掌循行次指端交手少阳三焦位 
灵枢第十篇云其支别者从掌中循小指次指出其端○滑氏曰小指次指无名指也自小指逆数之则 
为次指云支别者自掌中劳宫定别行循小指次指出其端而交于手少阳也 
\x总歌曰\x 
气自胸中何所注心包由始对三焦其注入中冲入指标 
愚按手厥阴心包络之脉起于胸中终于手中指中行穴其支别者复自掌中劳宫穴别行循小指之表 
端长三尺交于手少阳三焦经故手少阳之脉起于手小指次指之表端关冲穴始也 
\x穴歌曰\x 
九穴心包手厥阴天池天泉曲泽深 门门使内关去大陵劳宫中冲临 
\x是动所生歌曰\x 
是经少气原多血是动则病手心热肘臂挛急腋下肿甚则胸胁支满结心中澹澹或大动善笑目黄面 
赤色所生病者为烦心心痛掌中热即生 
灵枢第十篇云是动则病手心热臂肘挛急腋肿甚则胸胁支满心中澹澹大动面赤 
目黄喜笑不休是生脉所生病者烦心心痛掌中热为此诸病盛则泻之虚则补之热则疾之寒则留之 
陷下则灸之不盛不虚以经取之盛者寸口大一倍于人迎虚者寸口反小于人迎也 
\x音释\x 
撅（居越反） 



<目录>卷下

<篇名>手少阳三焦经之图

属性：\r手少阳三焦经之图\p06-d34a12.bmp\r 



<目录>卷下

<篇名>手少阳三焦经

属性：手少阳三焦之经手走肩而肩走是经多气少血起于关冲止于丝竹空计二十三穴左右共四十六穴 
三焦者水谷之道路气之所终始也上焦在心下下膈在胃上口其治在膻中直两乳间陷者中中焦 
在胃中脘当脐上四寸不上不下其治在脐旁下焦当膀胱上口其治在脐下一寸 
手少阳经三焦俦关冲液门中渚流阳池上臂外关透别走心主名支沟会宗空处三阳络四渎肘前天 
灵枢第十篇云手少阳之脉起于小指次指之端上出两指之间循手表腕出臂外两骨之间上贯肘滑氏 
两指作次指○滑氏曰臂骨尽处为腕 尽处为肘手少阳起小指次指端关冲穴上出次指之间历液 
门中渚循手表腕之阳池出臂外两骨之间循外关支沟会宗三阳络四渎乃上贯肘抵天井穴也 
关冲 在手表小指次指之端去爪甲如韭叶 
液门 在手表小指次指间陷中 
中渚 在手表小指次指本节后间陷中 
阳池 在手表腕上陷中禁灸 
外关 在手表腕后二寸陷中少阳之络别走手心主 
支沟 在手表腕后三寸两骨间陷中 
会宗 在手表腕后三寸空中一寸 
三阳络 在臂上大交脉支沟上一寸 
四渎 在肘前五寸外廉陷中 
天井 在肘外或大骨后上一寸两筋间陷中屈肘取或义手按膝头取之两筋骨罅 
上 外清冷渊肩肘腋斜是消泺上肩 会共肩 更有天 毖骨高秉风手足三阳后肩井横量三 
指滔阳维手足少阳会竟入缺盆膻中去散走络绕心包行遍属三焦石门募 
灵枢第十篇云循 外上肩而交出足少阳之后入缺盆布膻中散络心包下膈循属三焦○滑氏肩下 
无而字布字作交字循字作遍字○滑氏曰肩肘之间膊下对腕处为 从天井上行循臂 之外历清 
冷渊消泺行手太阳之里阳明之外上肩循 会肩 天 交出足少阳之后过秉风肩井下入缺盆复 
由足阳明之外而交会于膻中散布络绕于心包乃下膈当胃上口以属上焦于中腕以属中焦于阴交 
以属下焦也○秉风见手太阳经手足少阳手太阳阳明之会肩井见足少阳经手足少阳阳维之会缺 
盆足阳明经穴膻中见任脉心包相火用事之分也中脘阴交见任脉三焦之募任脉气所发也 
清冷渊 在肘上二寸伸肘举臂取之 
消泺 在肩下臂外腋斜肘分下行手太阳脉之里阳明脉之外 
会 在肩前廉去肩头三寸手阳明之络 
肩 在肩端 上陷中举臂取之 
天 在肩缺盆中上毖骨之际陷中央手少阳之络阳维之会 
其支又自膻中移缺盆上项来大椎手足三阳督脉会横循天牖经悬厘颔厌手足少阳会翳风 脉斜 
行耳颅息青筋上角孙阳白睛明归囟 手足太阳与少阳阳明五脉会晴旁回循下额至于 颧 兑 
骨陷中藏 
灵枢第十篇云其支者从膻中上出缺盆上项系耳后直上出耳上角以屈下颊至 ○滑氏系字作挟 
字○滑氏曰脑户后为项目下为 其支者从膻中而上出缺盆之外上项过大椎循天牖上挟耳后经翳风 脉颅息直 
上出耳上角至角孙过悬厘颔厌及过阳白晴明屈曲下颊至 会颧 之分也○大椎见督脉手足三阳督脉之会悬厘颔厌见足少 
阳经手足阳明少阳之交会也阳白见足少阳经手足阳明少阳之会晴明见足太阳经颧 见手太阳经手少阳太阳之会也 
天牖 在颈大筋外缺盆上天窗后天柱前完骨下发际上天窗资生经作天容 
翳风 在耳后尖角陷中按之引耳中痛手足少阳之会 
脉 在耳本后鸡足青络中 在耳后青脉中 
角孙 在耳郭中间上问口有空手足少阳之会 
其支别从耳后起再自翳风穿入耳听宫即是耳中珠二阳少阳三脉聚耳门缺当和 亲瞳子 悬皆 
五分丝竹空居眉后陷交足少阳之胆经 
灵枢第十篇云其支者从耳后入耳中出走耳前过客主人前交颊至目锐 ○滑氏入耳中中字下有 
却字无走耳前过客主人前交颊十字目锐 目外 也○滑氏曰此支从耳后翳风穴入耳中过听宫历 
耳门和 却出至目锐 会瞳子 循丝竹空而交于足少阳也○听宫见手太阳经手足少阳手太阳 
三脉之会瞳子 见足少阳经手太阳手足少阳之会 
耳门 在耳前起肉当耳缺中 
和 在耳前兑发下横动脉 
丝竹空 一名目 在眉后陷中 
\x总歌曰\x 
关冲流注方循腕过肘交肩下缺盆散络心包还上项至于锐 却归源 
愚按手少阳三焦之脉起于手小指次指之表端终于眉后陷中丝竹空 
其支别者复自和 别行至目锐 长五尺交于足少阳胆经故足 
少阳脉起于目锐 瞳子 穴始也 
\x穴歌曰\x 
手中少阳是三焦关冲液门中渚朝阳池外关支沟引会宗三阳四渎豪天井清冷渊消泺 会肩 天 
各天牖翳风 脉连颅息角孙耳门乐和 丝竹空共全二十三穴并无错 
\x是动所生歌曰\x 
是经少血还多气是动耳鸣喉肿痹所生病者汗自出耳后痛兼目锐 肩 肘臂外 疼小指次指亦 
如废灵枢第十篇云是动则病耳聋浑浑 嗌肿喉痹是主气所生病者汗出目锐 痛颊痛耳后肩 肘 
臂外皆痛小指次指不用为此诸病盛则泻之虚则补之热则疾之寒则留之陷下则灸之不盛不虚以 
经取之盛者人迎大一倍于寸口虚者人迎反小于寸口也 
\x音释\x 
泺 毖 厘 颔 



<目录>卷下

<篇名>足少阳胆经之图

属性：\r足少阳胆经之图\p06-d34a13.bmp\r 



<目录>卷下

<篇名>足少阳胆经歌

属性：（主页佚） 
瞳子 在目外五分手太阳之会 
听会 在耳前陷中上关下一寸动脉宛宛中张口得之 
客主人 耳前起骨上廉开口有空动脉宛宛中侧卧张口取足阳明会一名上关某针 
颔厌 在曲周下脑空上廉手足少阳阳明之交会 
悬颅 在曲周上脑空中 
悬厘 在曲周上脑空下廉手足少阳阳明之交会 
曲鬓 取耳上将耳掩前对耳尖发际曲曲陷中鼓颔有空足太阳之会 
率谷 在耳上如前三分入发际一寸五分陷者宛宛中嚼而取之足太阳之会 
天冲 在耳上如前三分耳后发际二寸 
浮白 在耳后入发际一寸足太阳之会 
窍阴 在完骨上枕骨下摇动有空足太阳之会 
完骨 在耳后入发际四分 
本神 在曲差旁一寸五分耳上入发际四分阳维之会 
阳白 在眉上一寸直目瞳子阳维之会 
临泣 在眉上直入发际五分陷中直目瞳子足太阳之会 
目窗 在临泣后一寸或取眉上入发际一寸五分直目瞳子阳维之会 
正营 在目窗后一寸或取眉上入发际二寸五分直目瞳子阳维之会 
承灵 在正营后一寸五分或取眉上入发际四寸夹玉枕骨上阳维之会 
脑空 在承灵后一寸五分夹玉枕骨下陷中阳维之会 
风池 在脑空后发际陷中夹风府两旁阳维之会 
循颈行来至天牖还从肩井穴中过手足阳明少阳后大椎手足三阳督大迎太阳少阳足秉风手足四 
阳交前项缺盆下胸腹 
灵枢第十篇云循颈行手少阳之前至肩上却交手手少阳之后入缺盆○滑氏交出下无手字○滑氏 
曰自风池循颈过天牖穴行手少阳脉之前下至肩上循肩井却左右相交出手少阳之后过大椎大杼 
秉风当秉风前入缺盆之外○天牖见手少阳经大椎见督脉手足三阳督脉之会大杼见足太阳经 
足太阳少阳之会秉风见手太阳经手太阳阳明手足少阳之会缺盆见足阳明经 
肩井 在肩上陷中缺盆上大骨前一寸五分三指按取中指下陷中手中少阳阳维之会 
其支别向耳之中穴自悬厘过翳风循出听宫并听会瞳 锐 后方终 
灵枢第十篇云其支者从耳后入耳中出走耳前至目锐 后○滑氏曰其支者从耳后颞 间过翳风 
之分入耳中过听宫出走耳前复自听会至目锐 瞳子 之分也○翳风见手少阳经手足少阳之会 
听宫见手太阳经手足少阳太阳三脉之会听会瞳子 见前 
别支再起锐 侧大迎颧 颊车蓦下颊循还本路前 
以合缺盆下胸臆天池贯膈自期门足太阴经会厥阴就属胆募到日月太阳少阳阳维临 
灵枢第十篇云其支者别锐 下大迎合于手少阳抵于 下加颊车下颈合缺盆以下胸中贯膈络肝 
属胆○滑氏其支者别别下有目字大迎合合下无于字手少阳阳下无抵于二字合缺 
盆盆下无以字○滑氏曰其支者别自目外瞳子 而下大迎合干 
少阳于 当颧 穴之分下临颊车下颈循本经之前与前之入缺盆者相合下胸中天池之外贯膈即 
期门之所络肝下至日月之分属于胆也○大迎见足阳明经颧 颊车见手太阳经天池见手心主 
手厥阴足少阳之会期门见足厥阴日月见下文胆之募也循胁章门气冲出绕毛髀厌环跳入 
灵枢第十篇云循胁里出气冲绕毛际横入髀厌中○滑氏曰胁怯也腋下为胁曲骨之分为毛际毛际 
两旁动脉中为气冲捷骨之下为髀厌即髀枢也自属胆处循胁内章门之里出气冲绕毛际遂横入髀厌中 
厌中之环跳也○章门见足厥阴经足少阳厥阴之会气冲见足阳明经环跳在髀枢中 
其直依然自缺盆下腋循胸至渊腋辄筋日月至章门季胁还从带脉行更有五枢维道穴居 却与上 
分中 夹脊长强 足少阴阳相结会合于环跳髀枢中太阳经内阳明外中渎阳关犊鼻偏出行膝 
灵枢第十篇云其直者从缺盆下腋循胸过季胁下合髀厌中以下循髀阳出膝外廉○滑氏曰胁骨之 
下为季胁此直者从缺盆直下腋循胸历渊腋辄筋日月穴过季胁循京门带脉五枢维道居 由居 
入上 中 长强而下与前之入髀厌者相合乃下循髀外行太阳阳明之间历中渎阳关出膝外廉抵 
阳陵泉也○上 中 并见足太阳经上 为足少阳太阳之络中 则足少阴少阳所结之会也长强 
见督脉足少阴少阳所结之会犊鼻见足阳明经 
渊腋 在腋下三寸宛宛中举臂取之禁灸 
辄筋 在腋下三寸腹前一寸着胁陷中 
日月 在期门五分足太阳阳维之会胆之募也 
京门 在临骨下腰中季肋本夹脊肾之募也 
带脉 在季肋下一寸八分 
五枢 在带脉下三寸或云水道旁一寸五分 
维道 在章门下五寸三分带脉之会 
居 在章门下八寸三分监骨上陷中阳跷之会 
环跳 在髀枢中侧卧伸下足屈上足取砚子骨宛宛中 
中渎 在髀骨外膝上五寸分肉间陷中少阳之络 
阳关 在阳陵泉上三寸犊鼻外陷中禁灸○犊鼻见足阳明经 
阳陵泉 在膝下一寸外廉陷中蹲地取尖骨前乃筋之会 
下循阳交外丘穴光明阳辅骨如前经行悬中来髁内丘虚临泣地五会侠溪岐骨窍阴中 
灵枢第十篇云下外辅骨之前直下抵绝骨之端下出外踝之前循足跗上入小指次指之间○滑氏曰 
外为辅骨外踝以上为绝骨足面为跗自阳陵泉下外辅骨前历阳交外丘光明直下抵绝骨之端循 
阳辅悬钟而下出外踝之前至丘墟循足面之临泣地五会侠溪乃上入小指次指之间至窍阴而终也 
阳交 在足外踝上七寸斜属二阳分肉之间阳维之 
外丘 在足外踝上七寸 
光明 在足外踝上五寸少阳络别走厥阴 
阳辅 在足外踝上四寸辅骨前绝骨端如前三分去丘墟七寸 
悬钟 
丘墟 在足外踝下如前陷中去临泣三寸 
临泣 在足小指次指本节后间陷中去侠溪一寸五分禁灸 
地五会 在足小指次指本节后陷中去侠溪一寸 
侠溪 在足小指次指岐骨间本节后陷中 
窍阴 在足小指次指之端去爪甲如韭叶 
当有别支临泣递沿跌横入岐骨间贯甲三毛大指端其名只是大敦穴交足厥阴经属肝 
第十篇云其支者别跗上入大指循岐骨内出其端还贯入爪甲出三毛○滑氏曰足大指本节后 
为岐骨大指爪甲后为三毛其支者自足跗上临泣穴别行入大指循岐骨内出大指端还其入爪甲出 
\x总歌曰\x 
锐 交巅行耳后缺盆假道络于肝下循髀厌方流膝更过三毛出指端 
愚按足少阳胆之脉起于目锐皆瞳子 终于足小指次指之端窍阴穴也其支别者复自跗上临泣穴 
别行足大指之端长八尺交于足厥阴肝经故足厥阴之脉起于足大指端三毛中大敦穴始也 
\x穴歌曰\x 
少阳足经瞳子 四十三穴行迢迢听会客主颔厌集悬颅悬厘曲鬓翘率谷天冲浮白次窍阴完骨本 
神企阳白临泣开目窗正营承灵脑空继风池肩并渊液长辄筋日月京门当带脉五枢维道续居 环 
跳下中渎阳关阳陵复阳交外丘光明阳辅高悬钟丘墟足临泣地五侠溪窍阴毕 
此经前图内头部自瞳子 至风池凡二十穴作三折向外而行始瞳子 至完骨是一折又自完骨外 
折上至阳白会睛明是一折又是睛明上行循临泣风池是一折绿其穴曲折外多难为科牵故此作 
一至二十次第以该之一瞳子 二听会三客主人四颔厌五悬颅六悬厘七曲鬓八率谷九天冲十浮 
白十一窍阴十二完骨十三本神十四阳白十五临泣十六目窗十七正营十八承灵十九脑空二十风 
\x是动所生歌曰\x 
此经多气及少血是动口若善太息心胁疼痛难转移面尘足热体无泽所生头痛连锐 缺盆肿痛并 
两腋马力挟瘿生两旁汗出振寒 疟疾胸胁髀膝至 骨绝骨踝痛及诸节 
灵枢第十篇云是动则病口若善太息心胁痛不能转侧甚则面微尘体无膏泽足外反热是为阳厥是 
是骨所生病者头痛颔痛目锐 痛缺盆中肿痛腋下肿马刀挟瘿汗出振寒疟胸胁肋髀膝外至胫绝 
骨外踝前及诸节皆痛小指次指不用为此诸病盛则泻之虚则补之热则疾之寒则留之陷下则灸之 
不盛不虚以经取之盛者人迎大一倍于寸口虚者 
人迎反小于寸口也○滑氏面微下无有字腋下肿肿作 字 



<目录>卷下

<篇名>足厥阴肝经之图

属性：\r足厥阴肝经之图\p06-d34a14.bmp\r 



<目录>卷下

<篇名>足厥阴肝经歌

属性：足厥阴肝之经足走腹而腹走目是经多血少气起于大敦止于期门计一十 
三穴左右共二十六穴肝之为藏左三叶右四叶凡七叶其治在 
足厥阴经起聚毛大敦行间大冲超中封内踝前半寸 
灵枢第十篇云足厥阴之脉起于大指聚毛之际上循足跗上廉去内踝一寸○滑氏曰足大指爪甲后 
为三毛三毛后横文为聚毛去相去也足厥阴起于大指聚毛之大敦穴循足跗上廉历行间大冲抵 
大敦 在足大指端去爪甲如韭叶及三毛中 
行间 在足大指间动脉应手陷中 
大冲 在足大指本节后三寸或云一寸五分许骨罅陷中动脉应手 
中封 取足内踝前一寸斜行陷中仰而取之使逆则宛使和则通摇足而得之 
上踝三寸三阴交蠡沟中都 骨里八寸交出太阳际膝关眼内来曲泉 
灵枢第十篇云上踝八寸交出太阴之后上 内廉○滑氏曰自中封上踝过三阴交历蠡沟中都复上 
一寸交出太阴之后上 内廉至膝关曲泉○三阴交见足太阴经足少阴太阴厥阴之交会也 
蠡沟 在内踝上五寸厥阴之络 
中都 在内踝上七寸 骨中与少阴相直 
膝关 在犊鼻下二寸陷中犊鼻见足阳明经 
曲泉 在膝内辅骨下大筋上小筋下陷中屈膝得之在膝横文头是 
循股阴包经五里阴廉动脉至冲门府舍循行绕阴器小腹上来曲骨端举经相会脉HT 仕中极三阳任 
脉部上自关元应过腹章门脐直季胁端直入期门属肝募绕胆循募根据日月 
灵枢第十篇云循股阴入毛中过阴器抵小腹抉胃属肝络胆○滑氏作循股入阴中环阴器○滑氏曰 
髀内为股脐下为小腹由曲泉上行循股内之阴包五里阴廉遂当卫门府舍之分入阴毛中左右相交环绕阴器抵小腹而 
上会曲骨中极关元筱循章门 
至期门之所挟胃属肝下日月之分络于胆也○冲门府舍见廷太阴曲骨见任脉足厥阴任脉之会中 
极关元见任脉足三阴任脉之会也日月见足少阳经 
阴包 在膝上四寸股内廉两筋间足厥阴别走 
五里 在气冲下三寸阴股中动脉 
阴廉 在羊矢下去气冲二寸动脉中 
章门 大横外侧卧屈上足伸下足举臂取或脐上二寸两旁各四寸半少阳会脾募藏会 
期门 取巨阙两旁各四寸半直乳下寸半第二肋端动脉足厥阴太阴阴维之会肝募也 
贯穿胸膈食窦穴渊腋三寸是大包三寸里间是布胁云门直入至人迎扶结喉旁寸五分喉升升入是 
颃颡大迎骨陷地仓行四白阳白上眉去瞳子 旁连目系出额临泣发五分督脉相连逢百会 
灵枢第十篇云上贯膈布胁肋循喉咙之后上入颃颡连目系上出额与督脉会于巅○滑氏曰目内连 
深处为目系颃颡咽颡也自期门上贯膈行食窦之外大包之里散布胁肋上云门渊腋之间人迎之外 
循喉咙之后上入颃颡行大迎地仓四白阳白之外连目系上出额行临泣之里与督脉相会于巅顶之 
百会也○食窦大包足太阴经穴云门见手太阴经渊腋见足少阳经人迎大迎地仓四白见足阳明经 
阳白临泣见足少阳经百会见督脉 
复从目系颊还唇 
灵枢第十篇云其支者从目系下颊里环唇内○滑氏曰前此连目系上出额此支从目系下行任脉之 
外本经之里下颊里交环于口唇之内 
别支贯膈自期门食窦外厢本经去交手太阴之肺经 
灵枢第十篇云其支者复从肝别贯膈上注肺○滑氏曰此交经之支从期门属肝处别贯膈行食窦之 
外本经之里上注肺中下行至中焦挟中脘之分以交于手太阴也○食窦见足太阴经中脘见任脉 
\x总歌曰\x 
大敦上踝方交 入股还阴不到腰抵肠属肝方络胆从肝贯膈复中焦 
愚按足厥阴肝之脉起于足大指聚毛之上循足跗上行与督脉会于巅其支者从期门注肺行中焦之 
分长六尺五寸交于手太阴肺经故手太阴之脉起于中焦中府穴始也 
\x穴歌曰\x 
足中厥阴肝经是大敦行间太冲始中封蠡沟中都传膝关曲泉阴包里五里阴廉至章门相将直到期门止 
\x是动所生歌曰\x 
此经血多气少焉是动腰疼俯仰难男疝女人少腹肿面尘晚色及咽干所生病者为胸满呕逆洞泄小 
便艰或时遗溺并狐疝临症还须仔细看 
灵枢第十篇云是动则病腰痛不可以俯仰丈夫 疝妇人小腹肿甚则嗌干面尘晚色是 
主肝所生病者胸满呕逆飧泄狐疝遗溺癃闭为此诸病盛则泻之虚则补之热则疾之寒则留之陷下 
则灸之不盛不虚以经取之盛者寸口大一倍于人迎虚者寸口反小于人迎也 
\x音释\x 
蠡 HT 颃 颡 俯 



<目录>卷下

<篇名>督脉之图

属性：\r督脉之图\p06-d34a15.bmp\r 



<目录>卷下

<篇名>任脉之图

属性：\r任脉之图\p06-d34a16.bmp\r 

