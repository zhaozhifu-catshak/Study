
<篇名>经络汇编
书名：经络汇编
作者：翟良  
朝代：明・崇祯元年  
年份：公元1628年  



<目录>

<篇名>经络统序

属性：经络者，人之元气，伏于气血之中，周身流行，昼夜无间，所谓脉也。其脉之直行大隧者为经，其脉之分派交经者 
为络，其脉络之支别者，如树之有枝，又以其自直行之脉络，而旁行之者也。人肖天地以有生，其经络亦肖天地之时运 
以流行，如每日寅时肺脏生，卯时流入大肠经，辰胃巳脾午心火，未时又到小肠经，申属膀胱酉属肾，戊居包络亥三焦， 
子胆丑肝又属肺，十二经脉任流行。十二经之脉，一有壅滞则病，太过、不及则病，外邪入经络亦病。有始在一经，久 
而传变，为症多端，其症各有经络。如一头疼也，而有左右之分，前后不同；一眼病也，而有大 、小 、黑珠、白珠、 
上下胞之异，当分经络而治。经络不分，倘病在肺经也而用心经药，则肺病不除，徒损其心；病在血分也而用气药，则 
气受其伤，而血病益甚。至外邪入经络，而为传变之症，尤不可不分经络。东垣曰∶伤寒邪在太阳经，误用葛根汤，则 
引邪入阳明，是葛根汤乃阳明经药，非太阳经药也。由此推之，患病之夭于药者，不知其几许人矣。方书云∶“不明十二 
经络，开口动手便错。”诚确论也。世之庸医，辄曰吾大方脉也，非针灸科，何必识穴。曾不思先知经络，后能定穴，穴 
可不识，经络亦可不知乎？此其所以为庸也。今所汇之书，经络最晰。穴不混淆，使学人因穴以寻络，因络以寻经，经 
络了然，直寻病源，庶用药无惑。仁人君子有实心济世者，当注意于此矣。 



<目录>

<篇名>原始

属性：万物生于造化之中，必赖元气累积，渐次而成形。儿在母腹之中，亦赖气血滋长，渐次而成体。人物之生，皆有所 
本云，何也？太极乃一气耳，太极生两仪，两仪生四象，四象生五行，五行备而万物生矣。当两仪未判之先，总一太极 
也。太极如卵然，内则阴阳混沌也，至开辟而分天地，轻清为天，重浊为地。天垂象而有日月星辰，地奠形而有山川土 
石，此两仪生四象也。四象具而五行彰，一生水，水全清，未有渣滓；二生火，火则薰灼溷浊而将凝也；三生木，木则 
半刚半柔，而体质成矣，四生金，全至刚而体质坚矣；五生土，土则重大，质浓而成形，是五行备矣。五行既备，则阴 
阳交合，而化生万物也。人得天地之正气而生，既有阴阳，即分男女，故禀干道之粹者为男，禀坤道之粹者为女，乃钟 
五行之秀，得气化之全者也。故头圆象天，足方象地，两目以象日月，四肢以象四时，五脏以象五行，六腑以象六气， 
呼吸以象气机，寤寐以象昼夜，血脉以象江河，毛发以象草木，骨节以象周天之度。一身之中，无不肖乎天地，天地间 
最灵于物者也。上以治历明时，下以分州画野，中以立纲陈纪。辅相天地之不及，裁成天地之太过，所以参天地而为三 
才也。其物之动而为兽者，禀阴阳之偏，头体横，四肢皆足而走。其物之动而为禽者，禀阴阳之盛，头向上，而有翼能 
飞。其物之动而为水族者，禀阴阳之至，无翼足而沉水。植物本乎地，故根入于地，枝叶向乎天，此皆造化自然之妙 
也。今以人之形化言之。《易》曰∶男女媾精，万物化生，盖精血会聚，胎孕乃成。其胎一月如珠露，二月如桃花，三 
月男女分，四月形象具，五月筋骨成，六月毛发生。七月游其魂而能动左手，八月游其魄而能动右手，九月三转身，十 
月 
满足而生也。又曰∶一月为胞，精血凝也。二月为胎，形兆胚也。三月阳神为主魂，动生灵也（三魂，一曰爽灵，二月 
胎胱，三曰幽精）。四月阴灵为七魄，静镇形也，（七魄，一名尸狗，二名伏矢，三名雀阴，四名吞贼，五名非毒，六名 
除秽，七名臭肺）。五月五行分脏，以安神也。六月六律定腑，用滋灵也。七月七精开窍，通光明也。八月八景神具，降 
真灵也。九月宫室罗布，以定精也。十月气足，万象成也。又有云∶其脏腑生成之次第，若阴包阳者为男，先生左肾； 
阳包阴者为女，先生右肾。其次肾生脾，脾生肝，肝生肺，肺生心，以生其胜己者。肾属水，故五赃由是为阴。其次心 
生小肠，小肠生大肠，大肠生胆。胆生胃，胃生膀胱，膀胱生三焦，以生其已胜者。小肠属火，故六腑由是为阳。其次 
三焦生八脉，八脉生十二经，十二经生十五络。十五络生一百八十系络，系络生一百八十缠络，缠络生三万四千孙络， 
孙络生三百二十五骨节，骨节生三百二十五大穴，大穴生八万四千毛窍，则耳、目、口、鼻、四肢、百骸之身，皆备矣。 
且妇人怀孕，其各经逐月滋养胎元，皆有次第。一月足厥阴肝脉养，二月足少阳胆脉养，三月手厥阴心包络脉养，四月 
手少阳三焦脉养，五月足太阴脾脉养，六月足阳明胃脉养，七月手太阴肺脉养，八月手阳明大肠脉养，九月足少阴肾脉 
养，十月足太阳膀胱脉养，诸阴阳各养儿三十日，惟手太阳小肠，与手少阴心脉，二脉不养者。以其下主月水，上为乳 
汁故也。若孕妇病而胎不安，就子所养月分，详其气血多寡，察其有余不足而调之。 



<目录>

<篇名>脏腑联系分合详说

属性：人生而百骸俱备，九窍（耳目口鼻阳七窍，前后阴二窍）皆灵，惟口之一窍，乃饮食之所从入，气息呼吸之 
道路，门户之首称也。如口之上下口唇，名为飞门，言其动运开张，如物之飞摇也。上下牙齿，名为户门，言其能司出 
入，如户之启闭也。虽属足阳明经，其本又从肾生，肾主骨，故曰牙齿者骨之余。牙齿以内，则舌居焉。舌乃心之 
苗，其本又兼脾肾二经，舌上隐窍曰廉泉，舌动而津液涌出，穴在结喉下。又有云∶舌根下近牙处一小穴，名玉池穴， 
下通肾经，舌动而清水出，即肾水上潮，仙家谓之赤龙搅海。上 之后，如小舌而下垂者，曰悬雍，乃发声之机也。悬 
雍之下，舌之后，有咽、喉二窍，同出一脘，异涂施化，二道并行，各不相犯。喉在前，主出纳，名吸门；其管坚空， 
其硬若骨，连接肺本，为气息之路，呼吸出入，下通心肺之窍，以激诸脉之行，此气管也。咽在后，主吞咽，名咽门； 
其管柔空，其软若皮，下接胃本，为饮食之路，水食同下，并归胃中，此食管也。吸门、咽门之间，又有会厌，其形非 
肉非骨，由似肉似骨，如钱之大，覆于吸门之上，为声音之关，薄则易于启发，音出快而利便，浓则启发迟，音出慢而 
声重。吸门气出，则会厌开张，若饮食自口入咽，必由吸门而过，会厌即垂，紧盖吸门，饮食由会厌之上而入咽门，毫 
不犯喉，言语呼吸，则会厌开张。若当食之时，偶有言语，会厌因之而开张，覆盖不严，则饮食乘气逆入喉门而呛矣。 
气管九节，重十二两，长一尺二寸，广二寸，内有十二小孔，孔不外透，乃气息之路，谓之十二重楼，仙家谓之十 
二等级。下联肺本，以肺乃相传之官，又为华盖，居诸脏之上，以覆盖诸脏，统一身之气，六叶两耳，中有二十四空， 
虚如蜂窠，下无透窍，故吸之则满，呼之则虚，一呼一吸，消息自然，无有穷也。主藏魄，重三斤三两，附着于脊之第 
三椎。肺之下而心系焉。心乃君主之官，形如未放莲花，中有七孔三毛。又有云∶其象尖长扁圆，其色黑赤黄，其中窍 
数，多寡各异，迥不相同，上通于舌，下无透窍，统一身之血。主藏神，重十二两，藏精汁三合，附着于脊之第五椎。 
外有脂膜包裹，赤黄色为心包络，在心下横膜之上，竖膜之下，与横膜相联，共成一片，周回斜着于脊胁，俗名谓之罗 
膈。遮隔肠胃浊气，使不得上薰心肺。所谓膻中也，膻在两乳之间，为气之海，清气所居之地，主呼吸而条贯百脉者。 
包络罗膈，与诸赃腑所联之脂膜，俱系于脊之上下。而包络罗膈，则系于脊之第七节，诸脏系皆于此而通于心，而心亦 
于是而通诸脏。《经》云∶七节之傍，中有小心（傍，非傍侧之傍，脊有左右两傍，而小心居于其前），乃神灵之官也， 
禁不可刺。心有四系∶一系上通于肺，肺受清气，下乃灌注，以朝百脉。一系循脊，从左透膈而通于肝。肝乃将军之官， 
如木甲折之象，左三叶，右四叶，凡七叶，亦有系上络心肺，为血之海，上通于目，下亦无透窍。主藏魂，重四斤四两， 
附着于脊之第九椎。胆即系于肝之短叶。胆者中正之官，决断出焉，重三两三铢，藏汁三合，一名谓之青肠。一系循脊， 
近右透膈而通于脾。脾在肝下，乃仓廪之官，与胃同膜而附其上。其色如鸟脾赤紫，其形如刀镰。闻声则动，动则磨胃， 
食乃消化。主藏意与智，重三斤三两，长五寸，广三寸，有散膏半斤，主裹血而藏荣，附着于脊之第十椎。一系入肺两 
大叶间，由肺叶而下，曲折后向，并连脊膂细络，贯脊髓，透膈而通于肾。肾在脾下，肾乃作强之官，形如豇豆，色紫 
黑，有二枚相并，而附着于脊之十四椎，两傍各一寸五分，右为阳水，左为阴水，相对有横管一条相通，中间有一穴， 
是命门，乃相火也。经云∶两个一般无两样，中间一点是真明，正此之谓也。主藏精与志，外有黄脂包裹，内裹淡白， 
各有带二条，上条系于心，下条过屏翳穴后，趋脊骨下，有大骨在脊之端，如半手许，中有两窍，是肾经带脉过处，上 
行夹脊，至脑中，是谓髓海。五脏之真，惟肾为根，上下有窍，谷味之液，化为气血，气血壮盛，化生精脉，精脉满足， 
人乃久生。盖五脏皆有精，而肾乃其聚处，所以谓肾乃精之舍。若肾精绝，则五脏之气血无余，岂能久生乎？所以人当 
调和饮食，以养后天之气血；保摄精脉，以养先天之元气。此喉之一窍，脏相联系者如此。食管自咽门至胃，长一尺六 
寸，透膈而通于胃。胃之上口，即食管下口，名为贲门，言其如物之奔而不返也。胃乃仓禀之官，水谷之海，号曰太仓， 
又谓之黄肠。重三斤十二两，纡曲屈伸；长二尺六寸，广一尺五寸，径五寸；容谷二斗，水一斗五升，为受纳之府，腐 
化水谷。胃之下口，即小肠上口，名为幽门，言其幽暗隐秘之处，水谷由此而入小肠。小肠乃承受之官，化物出焉。重 
二斤十四两，长三丈二尺，广二寸半，径八分分之少半，左回叠积，盘十六曲，容谷二斗四升，水六升三合之大半，又 
谓之赤肠。小肠下口，即大肠上口，名为阑门，言其阑约水谷，从此泌别清浊。其清之如水者，渗入膀胱而为溺。膀胱 
与小肠，以脂膜相联，有下口，无上口，承受阑门之清而为溺者，亦藉此脂膜以相通也。为其内空，善受湿气，湿气入 
始化而为溺，为州都之官，津液藏焉，气化则能出矣。重九两二铢，纵广九寸，盛溺九升三合。又谓之黑肠，其浊之滓 
秽者，传入大肠。大肠乃传导之官，变化出焉，重二斤十二两，长二丈一尺，广四寸，径一寸、寸之少半，右回叠积， 
盘十六曲，盛谷一斗，水七升半，又名回肠。大肠下口，即直肠上口，名为魄门。直肠下口，名为肛门，滓秽之物，从 
此出焉。此咽之一窍，腑相联系者如此（胆在肝中，无窍通腑；三焦无形，借形为形，所以不曾续于腑之联系中。详说 
在各脏腑图论内）。脏腑有相合者、有不相合者，有大相悬绝者。脏与脏相合者，心肺也；赃与脏相悬绝者，肺肾也； 
脏与腑相合者，肝胆也、脾胃也。腑与腑相合者，胃与小肠，小肠与大肠也。膀胱虽附于小肠，非有孔道贯通者，是 
脂膜与小肠相联而淡渗耳。项中有二窍，前则喉，后则咽，玉茎亦有二窍，上则溺管，下则精管。妇人牝漏之内，亦有 
二窍，其溺孔在上，小便从此而生，或病淋浊，亦从此出；其行经旋精，或崩漏遗泄，皆从下管而出。妇人下管，又名 
庭孔、血室、子宫。知此，则知淋浊、遗泄、崩带，不一源矣。五脏六腑，俱相联系，而着于脊，又不可不知。 
耳者肾之窍，眼者肝之窍，口者脾之窍，舌者心之窍，鼻者肺之窍。肾主骨，牙者骨之余。肝主筋，指甲筋之余。 
脾主肌肉，凡肉之尽处皆属脾（如上下眼皮、上下唇皮、耳垂，并周遭之边，指甲周遭之边之类是也）。心主血，发者血 
之余。肺主皮毛，遍身毛孔皆其余。 
以上言脏腑联系贯串之形、以下言脏腑气血流行之脉，详说见各脏腑图论中。 



<目录>脏腑联系分合详说

<篇名>手太阴肺经（左右共二十二穴）

属性：\r手太阴肺经图\p06-d33a1.bmp\r 



<目录>脏腑联系分合详说

<篇名>肺脏之图

属性：\r肺脏之图\p06-d33a2.bmp\r 
《危言》曰∶肺者 也， 然居乎上，为五脏之华盖。《医旨绪余》曰，肺者勃也，言其气勃郁也。《难经》曰∶ 
肺重三斤三两。 
\x手太阴经肺\x 肺者，相传之官，治节出焉。统一身之气，主藏魄，与大肠为表里。其母脾土，其子肾水。其克 
肝木，其贼心火。其华在毛，其充在皮。其位西，其时秋，其色白，其脉涩而短，其音商，其数九，其臭腥，其恶寒， 
其液涕，其声哭，其味辛。在五行属金，其外候窍通于鼻。其形四垂如盖，六叶两耳，凡八叶，附着于脊之第三椎，中 
有二十四空，虚如蜂窠，下无透窍，故吸之则满，呼之则虚，一呼一吸，消息自然。司清浊之运化，为人身之橐龠，行 
列分布以行诸脏之气。其经多气而少血，寅时气血注此。其不足则太息，其有余则喘嗽。其平脉浮短，其贼脉 
洪。其死丙丁日。其畜马，其谷稻，上为太白星。 
其见证也，善嚏，悲愁欲哭，洒浙寒热，缺盆中痛，腹痛，肩背痛，脐右少腹胀痛，小便数，溏泄，皮肤痛及麻木， 
喘、少气，颊上气见。形寒饮冷则伤肺。实则梦兵戈竞扰，虚则梦田野平原。忧伤肺，喜胜忧，热伤皮毛，寒胜热，辛 
伤皮毛，苦胜辛。辛走气，气病毋多食辛。多食苦，则皮肤槁而毛拔。 
其经之脉，起于中焦，受足厥阴之交，下络大肠，复行本经之外，还循胃口，迤逦上膈，而会属于肺脏。从肺系 
出而横行胸博四行之中府、云门，以出腋下；下循 内，历天府、侠白，行少阴心经、手厥阴心主包络两经之前，下入 
肘中，抵尺泽，循臂内上骨之下 ，历孔最、列缺穴，入寸口之经渠、太渊，以上循鱼际，出大指之端少商穴；而络脉 
之支行者，从腕后列缺穴，达次指内 出其端，而交于手阳明经，由合骨二间三间以至于商阳穴，又自商阳而上行也。 



<目录>脏腑联系分合详说

<篇名>肺脏诸穴歌

属性：手太阴十一穴，中府云门天府列，侠白下尺泽，孔最见列缺，经渠太渊下鱼际，抵指少商如韭叶。 



<目录>脏腑联系分合详说

<篇名>又分寸歌

属性：太阴肺兮出中府，云门之下一寸许，云门璇玑旁六寸，巨骨之下二骨数，天府腋下三寸求，侠白肘上五寸 
主，尺泽肘中约文论，孔最腕下七寸取，列缺腕上一寸半，经渠寸口陷中是，太渊掌后横纹头，鱼际节后散脉举，少商 
大指端内侧，鼻衄刺之立见止（璇现，任脉穴名。巨骨，手阳明大肠经穴名）。 



<目录>脏腑联系分合详说

<篇名>手阳明大肠经（左右共四十穴）

属性：\r手阳明大肠经图\p06-d33a3.bmp\r 



<目录>脏腑联系分合详说

<篇名>大肠腑之图

属性：\r大肠腑之图\p06-d33a4.bmp\r 
回肠者，以其回叠也；广肠即回肠之更大者，直肠，又 
广肠之末节也，下连肛门，是为谷道、后阴，一名魄门，总皆大肠也。广肠长二尺八寸，受谷九升三合八分合之一。 
《难经》曰∶大肠重二斤十二两，肛门重十二两。《危言》曰∶肠者畅也，贵通畅也。 
\x手阳明经大肠\x 大肠者，传导之官，变化出焉。其体长二丈一尺，广四寸，径一寸，当脐右回十六曲，受谷一 
斗，水七升半，其上口接小肠之下口。在干为庚，在支司酉，在五行属金，在八卦为兑，与太阴肺为表里。其经气血俱 
多，卯时气血注此。 
其见证也，齿痛颇肿，目黄口干，鼻衄喉痹，肩前 痛，大指次指难用，耳聋辉辉 ，耳肺嘈嘈，耳后、肩 
、肘臂外皆痛。气满，皮肤坚而不痛；气盛，则脉太过而热肿；虚则脉不给而寒 。 
其经之脉，起于大指次指之端商阳穴，受手太阴之交，行阳之分。由是循次指之上廉，历二间、三间以出合谷两骨 
之风复上入阳溪两筋之中；自阳溪而上，循臂上廉之偏历、温溜、下廉、上廉、三里，入肘外廉之曲池，循膀外前廉， 
历肘 、五里、臂 ，络手少阳之 会，上肩至本经之肩 ；出肩 之前廉，循巨骨上行，会督之大椎，由大椎而下， 
入足阳明之缺盆，循足阳明之外络，绕肺脏，复下膈，当胃经天枢之分会属于大肠；其支者，自缺盆上行于颈，循天 
鼎、扶突上贯于颊，入下齿缝中，由齿缝复出侠口两吻，相交于人中之内，左脉之右，右脉之左，上侠鼻孔，循禾 、 
迎香，以交于足之阳明经，而由承泣、四白、巨 、地仓至头维，又自头维而下行也。 



<目录>脏腑联系分合详说

<篇名>大肠经诸穴歌

属性：手阳明廿穴名 循商阳二间三间而行，历合谷阳溪之俞 过偏历温溜之滨，下廉上廉三里而近，曲池肘 五里之 
程，臂 肩 上于巨骨，无鼎纡乎扶突，禾 唇连，迎香鼻迫。 



<目录>脏腑联系分合详说

<篇名>又分寸歌

属性：商阳盐指内侧边，二间来寻本节前，三间节后陷中取，合谷虎口岐骨间；阳溪上侧腕中是，偏历腕后三寸安， 
温溜腕后去五寸，池前五寸下廉看；池前三寸上廉中，池前二寸三里逢，曲池曲骨纹头尽，肘 大骨外廉近；大筋中央 
寻五里，肘上三寸行向里，臂 肘上七寸量，肩 肩端举臂取；巨骨肩尖端上行，天鼎喉旁四寸真，扶突天突旁三寸， 
禾水沟旁五分，迎香禾 上一寸，大肠经穴自分明。 



<目录>脏腑联系分合详说

<篇名>足阳明胃经（左右共九十穴）

属性：\r足阳明胃经图\p06-d33a5.bmp\r 



<目录>脏腑联系分合详说

<篇名>胃腑之图

属性：\r胃腑之图\p06-d33a6.bmp\r 
胃之上口，名曰贲门，饮食之精气，从此上输于脾、肺，宣播于诸脉。 
《卮言》曰∶胃者汇也，号为都市，五味汇聚，何所不容，万物归土之义也。《难经》曰∶胃重二斤一两。 
胃之下口，即小肠上口，名幽门。 
\x足阳明经胃\x 胃者，水谷之海，六腑之大源。其体大一尺五寸，纡曲屈申长二丈六寸，容 
谷二斗，水一斗五升，位居中焦。在五行属土，与足太阴为表里。其经气血俱多，官与脾同，辰时气血注此。 
其见证也，洒然振寒，善呻数欠，颜黑，病至则恶人与火；闻木音，则惕然而惊，心欲动，独闭户塞牖而处，甚则 
欲上高而歌，弃衣而走，贲响腹胀，是为 厥。是主血所生病者，狂疟，湿淫汗出，鼽衄，口 唇胗，头肿喉痹，大腹 
水肿，膝滨肿痛，循膺乳、气冲、股伏兔、 外廉、足跗上皆痛，中指不用。气盛则身前热，其有余于胃，则消谷善饥， 
溺色黄；气不足则色皆寒 ；胃中塞则胀满。 
其经之脉，受手阳明之交，起于鼻两旁手阳明之迎香穴。由是而上，左右交于额中，过足太阳睛明之分，下循鼻 
外，历本经承泣、四白、巨 ，入上齿缝中，复出循地仓，挟两口吻，环绕唇下，左右相交于承浆之分，由承浆循颐后 
之下廉，出大迎，循颊车，上耳前，过胆之客主人，循发际，会足少阳之悬厘、颔厌之分，循下关、头维，会于胆之 
悬颅，督之神庭∶分支络，从大迎前，下人迎，循喉咙，历水突、气舍，入缺盆，行足少阴俞府之外，下膈当上脘、中 
脘之分，属胃络脾；于此分支，从缺盆下乳内廉，循气户、库房、屋翳、膺窗、乳中、乳根、不容、承满、梁门、关门、 
太乙、滑肉，下挟脐，历过天枢、外陵、大巨、水道、归来诸穴，入气冲中（即气冲）；其支行者，自属胃处起于胃 
之下口，循腹里，过足少阴育愈之外，本经之里，下至气冲，于前直行入气冲者相合。自此而行髀关，抵伏兔、历阴 
市、梁丘，下入膝膑中；于此又分正支，经犊鼻，下循 外之三里、上巨虚、条口、下巨虚、丰隆、解溪，下足附之冲 
阳、陷谷，入中指外间之内庭，至历兑而终。其抽支自膝下三寸，循三里穴之外；别行而下入中指外间，与前入内庭、 
历兑正支合。又一小支自附上冲阳穴，别行入大指间，斜出足厥阴行间穴之外，循大指下出其端，以交于足之太阴经， 
由隐白、大都、太白、公孙、商丘而上行也。 



<目录>脏腑联系分合详说

<篇名>胃经诸穴歌

属性：足阳明四十五，自承泣四白而数，巨 有地仓之积，大迎来颊车之伙；下关头维以人迎，水突气舍与缺盆，气户兮 
库房屋翳，膺窗兮乳中乳根，不容承满，梁门关门，太乙滑肉，天枢外陵；大巨从水道归来，气冲入髀关之境，伏兔至 
阴市梁丘，犊鼻自三里而行；上巨虚兮（即上廉）条口，下巨虚兮（即下廉）丰隆，解溪冲阳入陷谷，下内庭厉兑而终。 



<目录>脏腑联系分合详说

<篇名>又分寸歌

属性：胃之经兮足阳明，承泣目下七分寻，四白目下方一寸，巨 鼻孔旁八分，地仓夹物四分近。大迎颔下寸三中，颊车 
耳下八分穴，下关耳前动脉行，头维神庭旁四五（神庭，督脉穴，在中行发际上五分，头维去神庭四寸五分）。人迎喉 
旁寸五真，水突筋前迎下在，气舍突下穴相乘（气舍，在水突下），缺盆舍下横骨内，各去中行寸半明。气户璇玑旁 
四寸，至乳六寸又四分，库房屋翳膺窗近，乳中正在乳头心。次有乳根出乳下，各一寸六不相侵（自气户至乳根六 
穴，上下相去各一寸六分，去中行任脉各四寸），却去中行须四寸，以前穴道与君陈。不容巨阙旁三寸（巨阙，任脉 
穴，脐上六寸五分），却行幽门寸五新（幽门，肾经穴，巨阙旁一寸五分，在胃经、任脉二脉之中），其下承满与梁 
门，关门太乙滑肉门，上下一寸无多少，共去中行三寸中。天枢脐旁二寸间，枢下一寸外陵安，枢下二寸大巨穴，枢下 
四寸水道全，枢下六寸归来好，共去中行二寸边。气冲鼠鼷上一寸（鼠鼷，横骨尽处），又去中行四寸专，髀关膝上有尺 
二，伏兔膝上六寸是，阴市膝上方三寸，梁丘膝上二寸记。膝膑陷中犊鼻存，膝下三寸三里至，膝下六寸上廉穴，膝下 
七寸条口味，膝下八寸下廉看。膝下九寸丰隆系，却是踝上八寸量。比那下廉外边缀，解溪去庭六寸半（庭，内庭也）， 
冲阳庭后五寸换，陷骨庭后二寸间，内庭次指外间现（足大指次指外间陷中），历兑大指次指端，去爪如韭胃井判（璇玑， 
任脉穴名） 



<目录>脏腑联系分合详说

<篇名>足太阴脾经（左右共四十二穴）

属性：\r足太阴脾经图\p06-d33a7.bmp\r 



<目录>脏腑联系分合详说

<篇名>脾脏之图

属性：\r脾脏之图\p06-d33a8.bmp\r 
遗篇《刺法论》曰∶脾为谏议之官，知周出焉。滑氏曰∶掩乎太仓。华元化曰∶脾主消磨五谷，养于四旁。中梓 
曰∶脾胃属土，俱从田字，胃居正中，田字亦中，脾处于右，田亦偏右。 
《难经》曰∶脾重二斤三两，广扁三寸，长五寸，有散膏半斤，主裹血，温五藏。 
\x足太阴经脾\x 脾者，仓禀之官，五味出焉，乃荣之居也。主藏意与智，主一身之肌肉，为五脏之本。其母心火， 
其子肺金。其克肾水，其贼肝木。其华在唇四白，其充在肉。其位中央，其时长夏，其脉缓，其色黄，其音宫，其数五， 
其臭香，其声歌，其味甘，其恶湿，其液涎。在五行属土。其外窍通于口，其形广三寸，长五寸，掩候于太仓，附着子 
脊之第十一椎，与胃为表里。其经多气而少血，巳时气血注此。其不足则少气，其有余胀满。其平脉缓，其贼脉弦。其 
死甲乙日。其畜牛，其谷稷，上为镇星。 
其见证也，五泄，二便闭，面黄，舌本强，口甘，食则呕，胃脘痛，腹胀肠鸣，善噫善饥；后出余气则快，身体四 
肢倦怠，食不下咽，烦心，心下急痛，寒疟，溏瘕泄，水闭，黄疽，不能卧，强立，股膝内肿，足大指不为用。饮食 
劳倦则伤脾。实则梦欢歌快乐，虚则梦饮食相争。思伤脾，怒胜思，湿伤肉，风胜湿，甘伤肉，酸胜甘。甘走肉，肉病 
毋多食甘。多食酸，则肉胝 而唇揭。 
其经之脉，起于足大指之端隐白穴，受足阳明之交。由是循大指内侧白肉际大部穴，过核骨后，历太白、公孙、 
商丘，上内踝前廉之二阴交，上 内，循 骨后之漏谷，上行二寸，交出足厥阴中都穴之前，至地机、阴陵泉；自阴陵 
泉上循膝骨内之前廉，血海、箕门迤逦入腹，经冲门、府舍，会任脉之中极、关元，复循腹结、大横，会任脉之下 
脘；历腹哀，过足少阳之日月，足厥阴之期门，复循本经腹哀之里，下至任之中脘、下脘之际，属脾而络于胃。再由腹 
哀上膈，循食窦、天溪、胸乡、周荣，由周荣外，曲折向下至大包，由大包外曲折向上，会于肺之中府，上行交胃经人 
迎穴之里，挟咽连舌，散舌本而终；其支者，循腹哀行至胃部，会任脉之中脘外，上膈，注于任之膻中之里，而交于手 
少阴心经，文自极泉而下行也。 



<目录>脏腑联系分合详说

<篇名>脾经诸穴歌

属性：足太阴脾中洲，二十一穴太自游，赵大都穴瞻太白，访公孙兮至商丘，越三阴之交而漏谷地机，可即步阴陵之泉， 
而血海箕门是求，入冲门兮府舍轩豁，解腹结兮大横优游。腹哀食窦兮，接天溪而同派；胸乡周荣兮，缀大包而如钩。 



<目录>脏腑联系分合详说

<篇名>又分寸歌

属性：大指端内侧隐白，节后陷中求大都，太白内侧核骨下，节后一寸公孙呼。商丘内踝微前陷，踝上三寸三阴交，踝上 
六寸漏谷是，漏上五寸地机朝。膝下内侧限陵泉，血海膝膑上内廉，箕门穴在鱼腹取，动脉应手越筋间。冲门期下尺五 
分（期门，肝经穴，巨阙旁四寸五分；巨阙，任脉穴，脐上六寸五分），府舍期下九寸看，腹结期下六寸入，大横期下 
五寸半。腹哀期下方二寸，期门肝经穴道现，巨阙之旁四寸五，却连脾穴休胡乱。自此以上食窦穴，天溪胸乡周荣贯， 
相去寸六无多寡，又上六寸中府换，大包腋下有六寸，渊液腋下三寸绊（渊液，胆经穴，腋下三寸；与脾大包穴相连）。 



<目录>脏腑联系分合详说

<篇名>手少阴心经（左右共十八穴）

属性：\r手少阴心经图\p06-d33a9.bmp\r 



<目录>脏腑联系分合详说

<篇名>心脏之图

属性：\r心脏之图\p06-d33a10.bmp\r 
心象尖圆，形如莲蕊，其中有窍，多寡不同，以导引天真之气。下无透窍，上通乎舌，共有四系，以通四脏。心外 
有赤黄裹脂，是为心包络，心下有膈膜，与脊胁周回相着，遮蔽浊气，使不得上熏心肺，所谓膻中也。 
\x手少阴经心\x 心者，君主之官，神明出焉。统一身之血，主藏神，以膻中为腑，与小肠为表里。其母肝木，其 
子脾土。其克肺金，其贼肾水。其时夏，其色赤，其脉洪而钩，其位南，其卦为离，其音征，其恶热，其数七，其味苦， 
其臭焦。其华面，其液汗 其声笑。在五行属火。其经多气而少血，午时气血注此。其形如未放莲花，中有七孔三毛。 
又有云∶其象尖长扁圆，其色黑赤黄，其中窍数多寡各异。其外候窍通于舌，重十二两，盛精汁三合，居肺下膈上，附 
着于脊之第五椎，有四系；一系上通于肺；一系循脊从左透膈而通于肝；一系循脊近右没透于脾∶一系入肺两大叶间， 
由肺叶而下，曲折后向，正连脊膂细络，贯脊髓，与肾相通。于七节之间，而诸脏系皆于此而通于心，而心亦于是而通 
于诸脏。其不足则忧，其有余则笑不休。其平脉洪，其贼脉沉。其死壬癸曰。其畜羊，其谷黍。上为荧惑星。 
其见证也，消渴，两肾内痛，后廉腰背痛，浸淫善笑，善惊善忘，上咳吐，下气泄，眩仆身热，腹痛而悲。忧愁思 
虑则伤心。实则梦忧惊恐怖，虚则梦烟火焰明。喜伤心，恐胜喜；热伤气，寒胜热；苦伤气，酸胜苦。苦走血，血病毋 
多食苦。多食咸，则脉凝位而变色。 
其经之脉，受足太阴之交，起于心中，循任脉之外，属心系下膈，当脐二寸之分，而络小肠；其支者，从心系上 
挟咽，系目；其直者，复从心系直上，至肺脏之分，出循腋下，抵极泉；自极泉下循 内后廉，行手太阴、心主两经之 
后，历青灵穴，下时内廉，抵少海，手腕下踝为兑骨。自少海而下，循臂内廉，循历灵道、通里，至掌兑骨之端，循阴 
、神门，入掌内廉至少府，循小指端之少冲穴而终，以交于下太阳经。又由少泽、前谷、后溪而上行也。 



<目录>脏腑联系分合详说

<篇名>心经诸穴歌

属性：手少阴九穴成，极泉青灵少海深，自灵道通里而达，过阴 神门而迎，抵于少府少冲可寻。 



<目录>脏腑联系分合详说

<篇名>又分寸歌

属性：少阴心起极泉中，腋下筋间脉入胸（臂内腋下筋间，动脉入胸），青灵肘上三分取（时举臂取之），少海肘后端五 
分（肘内廉节后大骨外，出肘端五分，屈肘向头得之），灵道掌后一寸半，通里腕后一寸同，阴 腕后方半寸，神门掌后 
兑骨隆，少府节后劳宫直，小指内侧取少冲。 



<目录>脏腑联系分合详说

<篇名>手太阳小肠经（左右共三十八穴）

属性：\r手太阳小肠经图\p06-d33a11.bmp\r 



<目录>脏腑联系分合详说

<篇名>小肠腑之图

属性：\r小肠腑之图\p06-d33a12.bmp\r 
小肠重二斤十四两，长三丈二尺，广二寸半，径八分分之少半，左回叠积十六曲，容谷二斗四 
升，水六升三合合之大半。 
\x手太阳经小肠\x 小肠者，受盛之官，化物出焉。其体长三丈二尺，左回叠十六曲。其上口接胃之下口，其下口 
按大肠之上口，在脐上一寸水分穴，至是泌别清浊；其水液清者入膀胱，渣滓浊者入大肠。在五行属火，在八卦为离， 
与手少阴为表里。其经多血而少气，未时气血注此。 
其见证也，嗌痛，额颔肿痛，不可以顾，腰似折，耳聋目黄，颊肿，颈、颔、肩、 、肘、臂外后廉痛。 
其经之脉，起于小指之端外侧少泽穴，受手少阴心经之交。由是循手指外侧之前谷、后溪上腕，出踝中历腕骨、阳 
谷、养老；自养老直上，循臂骨下廉支正穴，出时内侧两筋之间，历小海穴，上循 外后廉，行手阳明、少阳之外，出 
肩解，绕肩HT 上肩，循肩贞、 俞、天宗、秉风、曲垣、肩外俞、肩中俞诸穴，上会于督之大椎，分左右相交于两肩 
之 
上；由此入足阳明之缺盆，循肩向腋下行，当任脉膻中之分，络心，循胃系下膈，过任之上脘、中脘，抵胃下行任脉之 
外，当脐上二寸之分，属小肠；其支者，从胃之缺盆，循颈之天窗、天容，上颊抵颧 ，上至目外角之锐 ，过足少阳 
之瞳子 ，却入耳中，循听宫而终；其支者，别循颊上 ，抵鼻，至目内 睛明穴，以斜络于颧，而交于足之太阳经。 
足太阳起睛明、通天，自通天斜行，左右相交于巅上之百会，分支而下行也。 



<目录>脏腑联系分合详说

<篇名>小肠经诸穴歌

属性：小肠穴十九，中路从少泽，步前谷后溪之隆，道遵腕骨，观阳谷养老之崇，得支正于小海，逐肩贞以相从。值 
俞兮遇天宗，乘秉风兮曲垣中，肩外俞兮肩中俞，启天窗兮见天容，匪由颧 ，易造听宫？ 



<目录>脏腑联系分合详说

<篇名>又分寸歌

属性：小指端外为少泽，前谷外侧节前觅，节后捏拳取后溪，腕骨腕前骨陷侧。兑骨下陷阳谷讨，腕上一寸名养老，支正 
腕后量五寸，小海肘端五分好。肩贞HT 下两骨解，KT 俞大骨下陷考（大骨下，HT 上廉，举臂取之），天宗秉风后 
骨陷， 
秉风 外举有空（天 外，肩上 后，举臂有空），曲垣肩中曲HT 陷，外俞HT 后一寸从（即外肩俞，肩HT 上廉, 
去脊三 
寸）。肩中二寸大杼旁，天窗扶突后陷详（颈大筋间前，曲颊下扶突后动脉，应手陷中），天容耳下曲颊后，颧 面烦 
锐端星（面 骨下廉，锐骨端陷中），听宫耳端大如菽（耳中珠子，大如赤小豆），此为小肠手太阳。 



<目录>脏腑联系分合详说

<篇名>足太阳膀胱经（左右共一百二十六穴）

属性：\r足太阳膀胱经图\p06-d33a13.bmp\r 



<目录>脏腑联系分合详说

<篇名>膀胱腑之图

属性：\r膀胱腑之图\p06-d33a14.bmp\r 
膀胱重九两二铢，纵广九寸，盛尿九升九合，广二寸半。 
《甲乙经》曰∶膀者，横也；胱者，广也，言其体横广而短也。 
\x足太阳经膀胱\x 膀胱者，州都之官，津液藏焉，气化则能出矣。注曰∶位当孤腑，故谓都官。居下内空，善受 
湿气，故藏津液，若得气海之气施化，则溲便注泄；气海之气不及，则隐闭不通，故曰气化则能出矣。所谓孤腑者，诸 
腑俱有口，上下相通，惟胆与膀胱、与诸腑无相通之口。胆与肝为表里，胆在肝内，脏腑合一，亦为不孤。膀胱与肾， 
虽是表里，气血相通，形不合一，独居于脏腑之下，孤腑之所由称也。膀胱之体，重九两二铢，纵横二寸，居肾下之前， 
大肠之侧，当脐上一寸水分穴之所。小肠下口，乃膀胱之上际也。膀胱有下口，无上口，实与小肠无口相接，惟有脂膜 
相连。其脂膜包裹膀胱，如绵球之状，其脂膜与脾之大络，各脏腑之脂膜，俱相联，所以谓脾之湿气，亦能渗入膀胱， 
而化为溺。但不若脂膜中之络系，上通于小肠之下口、大肠之上口，相交会处而为阑门者，阑约水谷，清浊从此泌别。 
浊之浊者，传入大肠；浊之清者，由脂膜之络系渗入膀胱。膀胱实无上口，所谓有上口者，非也，方书有云∶饮食之味， 
气入于胃，禀脾之运化，而胥为湿气，若炊甑然。蒸蒸布KT ，充拓于郛廓之内。其轻清者，上而为荣血，为清气，为 
津 
液；其 悍者，为卫气。浊中浊者，传入小肠、大肠而为屎；浊中清者，渗入膀胱而为溺。未入之先，尚是湿气，既入 
始化而成溺，一管直达前阴而出矣。又有精管，循腰脊，绕大肠之右，而同出于前阴，但精管在溺管之下，至玉茎龟头， 
挽归一口。其经多血而少气，申时气血注此。 
其见证也，头苦痛，目似脱，头两边痛，泪出，脐反出，下肿，便脓血，肌肉痿，项似拔，小腹胀，按之欲小便不 
得。 
其经之脉，起于目内 睛明穴，受手太阳之交也，上额循攒竹，过督之神庭，历曲差、五处、承光、通天；自通天 
斜行，左右相交于巅上督脉之百会，由此分一支抵耳上角，过足少阳之率谷、浮白、窍阴，散养于诸经；其直者，由通 
天穴，循络却、玉枕入络脑，复出下项抵天柱，自天柱而下，通督之大椎、陶道，却循肩膊内，挟脊两旁，相去各一 
寸半下行、历大抒、风门、肺俞、厥阴俞、心俞、膈俞、肝俞、胆俞、脾俞、胃俞、三焦俞、肾俞、大肠俞、小肠俞、 
膀胱俞、中膂俞、白环俞，由是抵腰中，入循膂，络肾属膀胱；由腰中又分支，循腰髀，下挟脊，历上 、次 、中 
、下 ，出会阳，下贯臀，至承扶、殷门、浮 、委阳，入 中之委中穴；又一正支，自天柱而下，从膊左右别行， 
下贯胛膂，历附分、魄户、膏育、神堂、噫嘻、膈关、魂门、阳纲、意舍、胃仓、育门、志室、胞盲、秩边，下历尻 
臀，过足阳明之髀枢，循髀外后廉，髀骨之里，承扶之外一寸五分之间而下，与前之入 者相合；正支者下行，循合 
阳下贯 内，历承筋、承山、飞扬、附阳，出外踝后之昆仑、仆参、申脉、金门，循京骨、束骨、通谷，至小指外侧 
端之至阴穴，以交于足少阴之经，由涌泉、然谷而上行也。 



<目录>脏腑联系分合详说

<篇名>膀胱经诸穴歌

属性：足太阳六十三，睛明攒竹诣曲差五处之分，承光通天见络却玉枕之行。天柱高兮大抒抵，风门开兮肺俞当，厥阴心 
膈之会，肝胆脾胃之藏。三焦肾兮大肠小肠，膀胱俞兮中膂白环，自从大抒至此，去脊中寸半之间。又有上次中下四 
，在腰四空以和调，会阳居尻尾之旁（尻尾，任脉穴名），吾背二行始了。仍上二椎旁附分（二椎下两旁，去脊 
中三寸），三椎旁魄户膏育，并四椎而过神堂。噫嘻兮膈关魂门，阳纲意舍兮胃仓盲门，志室胞育背以秩边而分。承 
扶浮 与委阳，殷门委中而合阳。至承筋与承山，到飞扬与附阳，会昆仑仆参申脉，探金门京骨之场，由束骨而通谷， 
抵小指外至阴之门。 



<目录>脏腑联系分合详说

<篇名>又分寸歌

属性：足太阳膀胱经，目内 角始睛明，眉头陷中攒竹取，曲差发际上五分。五处发上一寸是，承光发上二寸半，通天络 
却玉枕穴，相去寸五调匀看。玉枕夹脑一寸三，入发二寸腕骨见，天柱项后发际中，大筋外廉陷中献。自此夹脊开寸 
五，第一大抒二风门，三椎肺俞厥阴四，心俞五椎之下论。膈七肝九十胆俞，十一脾俞十二胃，十三三焦十四肾，大肠 
十六之下椎，小肠十八膀十九，中膂内俞二十椎，白环二十椎下当（白环俞即腰俞），以上诸穴可排之。更有上次中下 
，一二三四腰空好，会阳阴尾反骨旁，背部二行诸穴了。又从脊上开三寸，第二椎下为附分，三椎魄户四膏育，第五 
椎下神堂尊，第六噫嘻膈关七，第九魂门阳纲十，十一意舍之穴存，十二胃仓穴已分，十三育门端正在，十四志室不须 
论，十九胞盲廿秩边，背部三行诸穴匀。又从臀下阴攻取，承扶居于陷中主，浮 扶下方六分，委阳扶下寸六数。殷门 
扶下六寸长， 中外廉两筋乡，委中膝 约纹里，此下三寸寻合阳，承筋脚裙上七寸，穴在 肠之中央，承山 下分肉 
间，外踝七寸上飞扬，附阳外踝上三寸，昆仑外跟陷中央，仆参亦在踝骨下，申脉踝下五分张，金门申脉下一寸，京骨 
外侧骨际量，束骨本节后陷中，通谷节前陷中计，至阴却在小指侧，以上诸穴属膀胱。 



<目录>脏腑联系分合详说

<篇名>足少阴肾经（左右共五十四穴）

属性：\r足少阴肾经图\p06-d33a15.bmp\r 



<目录>脏腑联系分合详说

<篇名>肾脏之图

属性：\r肾脏之图\p06-d33a16.bmp\r 
父母媾精，未有形象，先结河车，中间透起一茎，如 
莲蕊初生，乃脐带也。蕊中一点，实生身立命之原，即命门也。自此天一生水，先结两肾。 
夫命处于中，两肾左右开合，正如门中枨 ，故曰命门，盖一阳处于二阴之间，所以成乎坎也。 
《甲乙经》曰∶肾者引也，能引气通于骨髓。《卮言》曰∶肾者神也，妙万物而为言也。 
肾有两枚，形如豇豆，重一斤一两，附脊十四椎，当胃下两旁，前后与脐平直。 
\x足少阴经肾\x 肾者，作强之官，技巧出焉，蛰藏之本，精之居也。五脏皆有精，而肾乃其聚处，所以谓肾者， 
精之舍也，以膀胱为腑。其母肺金，其子肝木。其克心火，其贼脾土。其华在发，其充在骨。其位北，其藏志，其旺冬， 
其色黑，其脉沉而滑，其音羽，其数六，其臭腐，其恶燥，其声呻。在七情为恐，在六气为寒，在五味为咸，在干为癸， 
在支司子，在八卦为坎，在五行属水。其外候耳。其形如豇豆，色紫黑，有二枚，并入脊膂，附着于脊之第十四椎，两 
旁各一寸五分，外有黄脂包裹，内里淡白，两肾相通，有横管一条，中间一穴，乃命门也，前与脐平。其经多气而少 
血，酉时气血注此。其不足则厥，其有余则肠泄。其平脉沉，其贼脉缓。其死戊巳日。其畜彘，其谷豆，上为辰星。 
其见证也，面如漆，眇中清，面黑如炭，口渴舌干，咽肿干痛，咳唾多血，胸中满，大小腹痛，大便难，脐、左 
胁下、背、肩、髀间痛，饥不饮食，心悬如饥，腹大胫肿，咳嗽，脊臀股后痛，脐下气逆，小腹急痛泄，足痿厥，下 
肿，足 寒而逆，肠癖，阴下湿，四指黑，手指青厥，足下热，嗜卧，坐而欲起，冻疮下痢，善思善恐，四肢不收，四 
肢不举。久坐湿地，强力入水则伤肾。实则梦腰脊解软，虚则梦涉水恐惧。恐伤肾，思胜恐；寒伤血，燥胜寒；咸伤 
血，甘胜咸。咸走骨，骨病毋多食咸，多食甘则骨疼痛而齿落。 
其经之脉，受足太阳膀胱经之交，起于足小指之下，斜趋足心之涌泉穴。由涌泉转出足内踝前，起大骨下然谷之 
下，循内踝之后太溪，别入跟中之大钟、照海、水泉，循内踝，行厥阴、太阴两经之后，历本经复溜、交信穴，过足太 
阴脾经之三阴交，上 内，循筑宾，出 内廉，抵阴谷；由阴谷上股内后廉，贯脊会督脉之长强，环出于前，循本经横 
骨、大赫、气穴、四满、中注、盲俞，当育俞之所，脐之左右，属肾下脐，过任脉之关元、中极而络膀胱；其直者，从 
育俞属肾之所上行，循商曲、石夫、阴都、通谷等穴，贯肝，上循幽门，上膈历步廊，入肺；循本经神封、灵墟、 
神藏、或中、俞府而上循喉咙，并足阳明胃经之人迎，挟舌本而终；其支者，自神藏别出绕心注胸，会任之膻中，以交 
于手厥阴心包络之经，自天池、天泉而下行也。 



<目录>脏腑联系分合详说

<篇名>肾经诸穴歌

属性：少阴肾经二十七，涌泉然谷太溪位，大钟照海通水泉，复溜交信筑宾连。阳谷横骨与大赫，气穴四满中注垣，盲俞 
商 
曲石关位，阴都通谷幽门缠，步廊神封灵墟位，神藏或中俞府全。 



<目录>脏腑联系分合详说

<篇名>又分寸歌

属性：足掌心中是涌泉，然谷踝下一寸前（内踝前一寸），太溪踝后跟骨上，大钟跟后踵中边（足跟后踵中，大骨上两筋 
门也）。水泉溪下一寸觅，照海踝下四寸真，复溜踝上前二寸，交信踝上二寸联，二穴止隔筋前后，太阴之后少阴前 
（前旁骨是复溜，后旁骨是交信，二穴止隔一条筋）。筑宾内踝上 分，阴谷膝下曲膝间，横骨大赫并气穴，四满中注 
亦相连，各开中行止寸半，上下相去一寸便。上隔盲俞亦一寸，育俞脐旁半寸边，育俞商曲石关来，阴都通谷幽门开， 
各开中行五分侠，六穴上下一寸裁。步廊神封灵嘘存，神藏或中俞府尊，各开中行计二寸，上下寸六六穴同，俞府璇玑 
旁二寸，取之得法有成功。 
（马玄台曰∶阴都，中脘旁五分。通谷，上脘旁五分。幽门，巨阙旁各五分。又按∶下自横骨、大赫、气穴、四满、 
中注，上下各去一寸，所谓横骨在盲俞下五寸，有以也。但自横骨至中注）各开中行一寸半，盲俞、商曲、石关、阴 
都、通谷、幽门，各开中行五分，自步廊、神封、灵墟、神藏、 中、俞府，去中行各二寸，其屈曲有如此。《徐氏针灸 
书》皆以二行言，误矣。巨阙，任脉穴名） 



<目录>脏腑联系分合详说

<篇名>手厥阴心包络经（左右共一十八穴）

属性：\r手厥阴心包络经图\p06-d33a17.bmp\r 



<目录>脏腑联系分合详说

<篇名>心胞络经之图

属性：\r心胞络经之图\p06-d33a18.bmp\r 
心包一藏，《难经》言其无形。滑伯仁曰∶心包，一名手心主∶以藏象校之，在心下横膜之上，竖膜之 
下。其与横膜相粘，而黄脂裹者，心也。脂膜之外，有细筋膜如丝，与心肺相连者，心包也。此说为是，凡言无形者非。 
胞络者，胞络其心也，即膻中也，为心之所以来，诸说不一，承讹已久，今考正之。 
\x手厥阴心胞络\x 一名心主，即膻中也。膻中者，臣使之官，喜乐出焉。或问手厥阴一经，曰心主，曰心包络， 
又曰膻中者，何也？盖心，君火也；包络，相火也。君火以名，相火以位，相火代君火行事。以用而言，故曰心主，以 
经而言，则曰心包络。又臼膻中者，《灵兰秘典篇》云∶膻中者臣使之官，喜乐出焉。盖喜笑心火所司，喜乐之意，正与 
心应也。独称臣使者，君主之亲臣也。由是推之，则包络即膻中也，膻中即心主也，总一经而各异其名耳。其形质在心 
下横膜之上，竖膜之下，与横膜相连，而黄脂裹者，心也；其脂膜之外，细筋膜如丝，与心肺相连者，心包络也。然包 
络非止于心联系而包之己也，其实一脂膜，罗膈相联，与脾之大络，腹内之脂膜，遍彻腔中，统系于脊，脏腑藉此以相 
联。赃腑之气血，即藉此以相通。既系于脊，则脏腑与躯壳相联必藉此；脏腑之气血，与躯壳相灌，亦必藉此，则包络 
实脏腑之总司也。有名有形，所谓无形者非也。其经多血而少气，与三焦为表里，戌时气血注此。 
其见证也，笑不休，手心热，臂肘挛急，腋肿，甚则胸腋肢满，面赤烦心。 
其经之脉，起于胸中，出属心下之包络，受足少阴肾经之交也。由是下膈，络于三焦之上脘、中脘；其支者，自属 
心包，上循胸，出胁，下腋三寸天池穴，上行抵腋下，下循 内之天泉，以界乎手太阴、手少阳两经之中间，入肘中 
之曲泽穴。又由肘中下臂，行臂两筋之间，循 门、间使、内关、大陵，入掌中劳宫，循中指出其端之中冲；其支别 
者，从掌中，循无名指出其端，而交于手少阳三焦经，自关冲、液门而上行也。 



<目录>脏腑联系分合详说

<篇名>心包络经诸穴歌

属性：手厥阴心包之络，计有九穴之奇，自天池天泉而始，逐曲泽 门而驰，间使通乎内关，大陵近于劳宫，既有掌握乃 
抵中冲。 



<目录>脏腑联系分合详说

<篇名>又分寸歌

属性：心络起自天池间，乳后一寸腋下三（腋下三寸，乳后一寸），天泉曲腋下三寸，曲泽屈肘陷中央， 门去腕方五寸 
（掌后去腕五寸），间使腕后三寸量，内关去腕止二寸，大陵掌后两筋间，劳宫屈中名指取（屈中指、无名指取之），中 
指之末中冲详。 



<目录>脏腑联系分合详说

<篇名>手少阳三焦经（左右共四十六穴）

属性：\r手少阳三焦经图\p06-d33a19.bmp\r 



<目录>脏腑联系分合详说

<篇名>三焦经之图

属性：\r三焦经之图\p06-d33a20.bmp\r 
《中藏经》曰∶三焦者，人之三元之气也，总领五脏六腑、营卫、经络、内外、左右、上下之气。三 
焦通，则内外、左右、上下皆通，其于周身灌体，和内调外，荣左养右，导上宣下，莫大于此也。 
\x手少阳经三焦\x 三焦者，决渎之官，水道出焉。上焦在胃上口，其治在膻中；中焦在中脘，其治在脐旁，下焦 
在膀胱之上，其治在脐下一寸。上焦如雾，中焦如沤，下焦如渎。虽有上、中、下，其实彻上、彻下皆肾间真阳之气也。 
膈膜脂膏之内，五脏六腑之隙，水谷流化之关，其气融会于其间，薰蒸膈膜，腐化水谷，发达皮肤分肉，营运四旁，实 
元气之别使也。为元气之别使者，以元气赖其导引，潜行默运于一身之中，所以谓活命之根也。曰上、中、下者，各随 
所属之部分，而脏腑脂膜之空处皆是也。是故虽无其形，倚内外之形而得名，虽无其实，合内外之实而为位者也。所 
谓借形以为形者也，是此经本有名有形，后世以为无状有名 
者，非也。其经多气而少血，与手厥阴为表里，亥时气血注此。 
其见证也，耳聋浑浑 ，咽痛喉痹，目锐 角痛，耳后、肩 、时臂外皆痛，小指次指不为用。 
其经之脉，受手厥阴心包络经之交，起于小指次指之端关冲穴，上出次指之间，历液门、中渚，循手表腕之阳池， 
出臂外两骨之间；循外关、支沟、会宗、三阳、四渎，上贯肘，抵天井穴；从天井上行，循臂 之外，历清冷渊、消 
泺，行手太阳之里、手阳明之外，上肩，循 会、肩 、天 ，交出足少阳之后，过手太阳之秉风、足少阳之肩井，下 
入阳明之缺盆，复由足阳明之外，而交会于膻中，散布络绕于心包络，下膈，当胃上口，以属上焦；于中脘，以属中 
焦；于下脘，以属下焦，其支者，从任之膻中而出缺盆，上项挟耳后，过督之大椎，循天牖上抵耳后，经翳风、螈脉、 
颅息，直上出耳上角之角孙，过足少阳之悬厘、颔厌、阳白，及太阳睛明之分，屈曲下颊至 ，会手太阳颧 ，其又 
支者，自翳风入耳之分中，过手太阳之听宫，历耳门行禾 ，却出至目锐 ，会足少阳之瞳子 ，循丝竹空，而交于足 
少阳之胆经，自瞳子 、听会而下行也。 



<目录>脏腑联系分合详说

<篇名>三焦经诸穴歌

属性：手少阳穴二十三，关冲液门中渚旁，阳池外关支沟位，会宗三阳四渎行，天井清冷消泺位， 会肩 天 当，天牖 
翳风螈脉接，颅息角孙耳门场，禾 丝竹空穴毕，此经穴法细推详。 



<目录>脏腑联系分合详说

<篇名>又分寸歌

属性：无名之外端关冲，液门小次指陷中，中渚腋下去一寸，阳池腕上之陷中。外关腕后方二寸，腕后三寸开支沟 
（臂外三寸两骨间），腕后三寸内会宗，空中有穴细心求。腕后四寸三阳络，四渎肘前五寸着，天井时外大骨后，骨罅 
中间一寸摸。肘后二寸清冷渊，消泺 节腋臂下看， 会肩前三寸中（肩前廉，去肩头三寸宛宛中），肩 上陷中 
央。天牖容之后存（天牖，颈大筋外，缺盆上，天容后，天柱前，完骨下，发际上），翳风耳后尖角陷（耳后尖角陷 
中，拔之引耳中），螈脉耳后青脉现，颅息亦在青络脉。角孙耳廊中间上，耳门耳前起肉中（耳前起肉，当耳缺陷 
中），禾 耳前动脉张，欲觅丝竹空何在，眉后陷中仔细量。 



<目录>脏腑联系分合详说

<篇名>足少阳胆经（左右共八十六穴）

属性：\r足少阳胆经图\p06-d33a21.bmp\r 



<目录>脏腑联系分合详说

<篇名>胆腑之图

属性：\r胆腑之图\p06-d33a22.bmp\r 
胆在肝之短叶间，重三两三铢，藏精汁三合，状如瓶。 
中梓曰∶胆者担也，中正之官，决断出焉，言有担当也。 
\x足少阳经胆\x 胆者，中正之官，决断出焉。又曰∶胆者澹也，清净之府，无所受无所输，淡淡然也。其体重三 
两三铢，包精汁三合，居肝之短叶问，与肝形质相合，在干为甲，在支司寅，在八卦为震，与肝为表里。其经多气而少 
血，子时气血注此。 
其见证也，口苦，善太息，心胁痛不能转侧，甚则面微尘，体无膏，足外反热，头角颔痛，目锐角痛，缺盆肿痛， 
马刀挟瘿，小指次指不为用。 
其经之脉，受手少相之交，起于目外 之瞳子 ，由听会、客主人，上抵头角，历颔厌，下悬颅、悬厘，外循耳， 
上发际，至曲鬓、率谷；由率谷外折，下耳后，循天冲、浮白、窍阴、完骨；又自完骨外折，上会于少阳三焦之角孙， 
循本神，会足太阳膀胱之曲差下行，循本经之阳白，复会膀胱之睛明上行，循本经之临位、目窗、正营、承灵、脑空、 
风池；由风池循颈，会于手少阳三焦之天牖，下至肩上，以循本经之肩井，左右相交，出手少阳之后，会督之大椎、膀 
胱之大杼、小肠之秉风（盖秉风乃手太阳、阳明、少阳及足少阳四经之所会也），前入足阳明之缺盆，下腋循胸，历 
渊液、辄筋、日月，会带脉之季胁，循本经京门、帝脉、五枢、维道、居 ，上髀中，横过折下，循环跳而下，历髀 
外，行太阳、阳明之间，循中渎、阳关，出膝外廉，抵阳陵泉，由阳陵泉下行外辅骨，历阳交、外丘、光明，直下抵绝 
骨之端，循阳辅、悬钟而下，出外踝之前，至丘墟，循足面之临位、地五会、侠溪，上入小指次指之间窍阴穴而终； 
其支别者，自足跗面临位穴别行，入大指，循大指本节后岐骨内，出大指端，贯爪甲后之三毛，入爪甲而交于足厥阴之 
肝经，由大敦、行间、太冲而上行也。按∶此经颈部有三曲折，图难尽其形状，故为之详说，以便观览。自瞳子 至风 
池，凡二十穴，作三折，向外而行，始于瞳子 至完骨为一折；自完骨外折，上至阳明会睛明为一折；自睛明上行，循 
临位、风池为一折。缘其穴曲折，不可旁注，乃作一至二十，次第以该之∶一瞳子 、二听会、三容主人、四颔厌、 
五悬颅、六悬厘、七曲鬓、八率谷、九天冲、十浮白、十一窍阴、十二完骨、十三本神、十四阳白、十五临位、十六目 
窗、十六正营、十八承灵、十九脑空、二十风池。 



<目录>脏腑联系分合详说

<篇名>胆经诸穴歌

属性：足少阳胆四十三，瞳子 与听会安，客主人同颔厌集，悬颅悬厘曲鬓行，率谷天冲浮白继，窍阴完骨本神当，阳白 
临泣目窗住，正营承灵脑空行，风池肩井兼渊液，辄筋日月京门关，带脉五枢维道续，居 环跳接中渎，阳关阳陵复阳 
交，外丘光明阳辅交，悬钟丘墟足临位，地五侠溪窍阴毕。 



<目录>脏腑联系分合详说

<篇名>又分寸歌

属性：足少阳兮四十三，头上二十穴分三折，起自瞳子至风池，积数陈之根据次第。瞳子 近 五分，耳前陷中寻听会（耳 
微 
前陷中，上关下一寸），客主人名上关同，耳前起骨开口空。颔厌悬颅之二穴，脑空上廉曲角下（脑空即颞 。颔厌、 
悬颅二穴，在曲角之下、脑空之上），悬厘之穴异于兹，脑空下廉曲角上。曲鬓耳上发际隅（耳上发际曲隅陷中），率 
谷耳上寸半安（此穴在耳上些），天冲耳后入发二（耳后入发际二寸），浮白入发一寸间（亦耳后些）。窍阴即是枕骨 
穴，完骨之上有空连（在完骨上、枕骨下，动摇有空），完骨耳后入发际，量得四分须用记。本神神庭旁三寸，入发一寸 
耳上系，阳白眉上方一寸，发上五分临泣用（目上，直入发际五分陷中），发上一寸当阳穴，发上半寸目窗贡，正营发上 
二寸半，承灵发上四寸拥，脑空发上五寸半，风池耳后发陷中（耳后颞 后，脑空下发际陷中）。肩井肩上陷中求，大骨 
之前一寸半（肩上陷中，缺盆上、大骨前一寸半，以三指按取，当中指陷中），渊液腋下方三寸，辄筋期下五分判。期 
门却是肝经穴，相去巨阙四寸半，日月期门下五分，京门监骨下腰绊（监骨，下腰中季胁，本夹脊，肾之募）。带脉章 
门下寸八，五枢章下四八贯（五枢去带脉三寸，季胁下四寸八分），维道章下五寸三，居 章下八寸三。章门缘是肝经 
穴，下脘之旁九寸含，环跳髀枢宛宛中（髀枢中，侧卧，屈上足、伸下足，以右手摸穴，左摇撼取之），屈上伸下取穴 
同。风市垂手中指尽，膝上五寸中渎论（髀外膝上五寸肉间陷中），阳关阳陵上三寸，阳陵膝下一寸从。阳交外踝上七 
寸，踝上六寸外丘用，踝上五寸光明穴，踝上四寸阳辅分，踝上三寸悬钟在，丘墟踝前之陷中，此去侠溪四寸五，却是 
胆经原穴功。临泣侠溪后寸半，地五会去溪一寸，侠溪在指岐骨间，窍阴四五二指端。 



<目录>脏腑联系分合详说

<篇名>足厥阴肝经（左右共二十八穴）

属性：\r足厥阴肝经图\p06-d33a22-1.bmp\r 



<目录>脏腑联系分合详说

<篇名>肝脏之图

属性：\r肝脏之图\p06-d33a23.bmp\r 
肝重四斤四两，左二叶，右四叶，附脊第九椎。 
《卮言》曰∶肝者干也，属木，象木枝干也。 
\x足厥阴经肝\x 肝者，将军之官，谋虑出焉。主纳血，为血海，魂之居也。其华在爪，其充在筋。其位东，其时 
春，其色青，其脉弦而长，其臭臊，其声呼。在七情为怒，在六气为风，在五味为酸，在于为乙，在支司卯，在八卦为 
巽，在五行属木。其母肾水，其子心火。其克脾上，其贼肺金。其外候阴器，与胆为表里。其经少气而多血，丑时气血 
注此。其不足则悲，其有余则怒。其平脉弦，其贼脉涩。其死庚辛日。其畜鸡，其谷麦，上为岁星。 
其见证也，头痛，脱色，善洁，耳无闻，颊肿，肝逆面青，目赤肿痛，两胁下痛，引小腹胸痛，胁肿，妇人小腹 
肿，腰痛不可俯仰，四肢满闷挺长，热呕逆，睾疝暴痒，足逆寒， 善螈，遗溺，淋溲便难，癃狐疝 ，冒眩转筋，阴 
缩筋挛，善恐，胸中喘，骂詈。血在胁下，喘。恚怒气逆，上而不下，则伤肝。实则梦山林大树 虚则梦细草苔藓。怒 
伤肝，悲胜怒；风伤筋，燥胜风；酸伤筋，辛胜酸，酸走筋，筋病毋多食酸。多食辛，则筋挛急而爪枯。 
其经之脉，受足少阳之交，起于足大指聚毛之大敦，循足附上廉，历行间、太冲，抵内躁前一寸之中封；自中封上 
踝，过足太阴脾经之三阴交，历蠡沟、中都，复上一寸，交出太阴之后，上 内廉，以至膝关、曲泉 上行循股内之阴 
包、五里、阴廉，遂当足太阴冲门、府舍之分，入任脉之阴毛中，左右相交，环绕阴器，抵小腹而上，会于任脉曲骨、 
中极、关元之穴，循本经之章门，至期门之所，挟胃属肝，下足少阳胆经日月之分，络于胆。由期门上贯膈，行足太阴 
脾经食窦之外、大包之里，散布胁下。上手太阴肺经之云门、足少阳渊腋之间，足阳明胃人迎之外，循喉咙之后，上 
入颃颡，再行足阳明胃经地仓、人迎、四白之外，连目系，上出额，行胆经临泣之里，与督脉会与巅顶之百会；其支 
者，从目系，下行任脉之外、本经之中，下颊里，交环于唇口之内；其又支者，从期门属肝处，别贯膈，行足太阴脾经 
食窦之外、本经之里，上注肺，下行至中焦，挟任之中脘之分，以交于手太阴之经，由中府、云门、天府而下行也。 



<目录>脏腑联系分合详说

<篇名>肝经诸穴歌

属性：足厥阴一十四穴终，起大敦于行间，循太冲于中封，蠡沟中封之会，膝关曲泉之宫，袭阴包干五里，阴廉乃发，寻 
羊矢于章门，期门可攻。 



<目录>脏腑联系分合详说

<篇名>又分寸歌

属性：足大指端名大敦（内侧为隐白，外侧为大敦），行间大指缝中存，太冲本节后二寸，踝前一寸号中封（足内踝骨前 
一寸，筋里宛宛中）。蠡沟踝上五寸是（内踝骨前上五寸），中都踝上七寸中（内踝上七寸前骨中），膝关犊鼻下二寸， 
曲泉曲膝尽横纹。阴包膝上方四寸（股内廉两筋间，蜷足取之，看膝内侧必有陷中），气冲三寸下五里（气下三寸，阴 
股中动脉应手），阴廉冲下有二寸，羊矢冲下一寸许。气冲却是胃经穴，鼠鼷之上一寸主，鼠鼷横骨端尽处，相去中行 
四寸止。章门下脘旁九寸，肘尖尽处侧卧取，期门又在巨阙旁，四寸五分无差矣（巨阙，任脉穴，脐上六寸五分）。 



<目录>脏腑联系分合详说

<篇名>任脉（二十四穴）

属性：\r任脉图\p06-d33a24.bmp\r 



<目录>脏腑联系分合详说

<篇名>任脉论

属性：任者，总也，乃肾之配，与督本一源而分为二歧也，督乃由会阳而行背，任则由会阴而行腹。人身任、督犹天地南 
北也，可以分、可以合，分之见阴阳之不杂，合之见浑沦之无间。 
其见证也，苦内结，男子为七疝，女子为瘕聚。 
其脉起于中极，下会阴之分，由是循曲骨，上毛际，至中极，行腹里，循关元、石门、气海、阴交、神阙、水分、 
下脘、建里、中脘、上脘、巨阙、鸠尾、中庭、膻中、玉堂、紫宫、华盖、璇玑、天突、廉泉，上颐循承浆，至龈交分 
行，系两目之中央，会承泣而终；其支者，起于包中，循脊里为经络之海；其浮而外者，循腹上行，会于咽喉，别络 
唇口。气血盛则肌肉热，血独盛则渗灌皮肤，而生毫毛。妇人月事数下，不足于血，冲任二脉俱伤，不能荣其口唇，是 
以髭须不生。 



<目录>脏腑联系分合详说

<篇名>任脉诸穴歌

属性：任脉二十四穴行腹与胸，会阴始兮曲骨从，中极关元石门可通，气海阴交神阙水分。下脘建里兮，中脘上脘；巨阙 
鸠尾兮，中庭膻中。玉堂上紫宫华盖，璇玑上天突之尊，饮彼廉泉，承浆味融。 



<目录>脏腑联系分合详说

<篇名>又分寸歌

属性：任脉会阴两阴间，曲骨毛际陷中安，中极脐下四寸取，关元脐下三寸连。脐下二寸名石门，脐下寸半气海全，脐下 
一寸阴交穴，脐之中央即神阙。脐上一寸为水分，脐上二寸下脘列。脐上三寸名建里，脐上四寸中脘许，脐上五寸上脘 
在，巨阙脐上六寸五。鸠尾蔽骨下五分，中庭膻下六寸取，膻中却在两乳间，膻上寸六玉堂主，膻上紫宫三寸二，膻上 
华盖四八举（四寸八分）。膻上璇玑五寸入，玑上一寸天突起，天突喉下约四寸，廉泉颔下骨尖已，承浆颐前唇棱下，任 
脉中央行腹里。 



<目录>脏腑联系分合详说

<篇名>督脉（共二十八穴）

属性：\r督脉图\p06-d33a25.bmp\r 



<目录>脏腑联系分合详说

<篇名>督脉论

属性：督者，都也，行背部之中行，为阳脉之都纲，乃奇经八脉之一也。 
其见证也，脊强而腰厥。 
其脉起于下极之所，循长强并脊里而上行，历腰俞、阳关、命门、悬枢、脊中、中枢、筋束、至阳、灵台、神 
道、身柱，过足太阳之风门，循陶道、大椎、哑门，至风府入脑，循脑户、强间、后顶上巅，至百会、前顶、囟会、上 
星、神庭，循额至鼻柱，历素 、水沟、兑端，至龈交而终；其支者，起于小腹之下骨中央，女子入系庭孔之端，其细 
络循阴器，合篡间，绕篡后，别绕臀，至少阴与太阳中路，合上股内后廉，贯脊属肾。与足太阳起目内 ，上额交 
巅，入络脑，还出别下项，循肩脖内，挟脊抵腰中，入循膂络肾，其男子循茎下至篡，与女子等，其小腹直上者，贯脐 
中央，上贯心，入喉上颐，环唇，上系两目之中。 



<目录>脏腑联系分合详说

<篇名>督脉诸穴歌

属性：督脉在背之中行，二十八穴始长强，舞腰俞兮歌阳关，入命门兮悬枢间。脊中中枢筋束，乃造至阳灵台，上神道身 
柱陶道，以大椎而驻，症门风府兮，脑户强间；后顶百会兮，前顶在前。囟会近上星之照，神庭见素 之妙。水沟至兑 
端而无差，龈交居唇内而病疗。 



<目录>脏腑联系分合详说

<篇名>又分寸歌

属性：督脉龈交唇内乡，兑端正在唇端央，水沟鼻下沟中索，素 宜向鼻端详。头形北高面南下，先以前后发际量，分为 
一尺有二寸，发上五分神庭当。发上一寸上星位，发上二寸囟会良，发上前顶三寸半，发上百会五寸央（在顶中央旋毛 
中）。会后寸半即后顶，会后三寸强间明，会后脑户四寸半，后发入寸风府行（顶后发入一寸，大筋内宛宛中），发 
上五分 门在，发后际上五分，项中央宛宛中，仰头取之，入系舌本），神庭至此十穴真。自此项骨下脊 ，分为二十 
有四椎，大椎上有项骨在，约有三椎莫算之，尾有长强亦不算，中间二十一可排推。大椎大骨为第一，二椎节内陶道知， 
第三椎间身柱在，第五神道不须疑，第六灵台至阳七，第九身内筋束思，第十中枢十一脊中之穴在，十二悬枢之穴奇， 
十四命门肾俞并，十六阳关自可知，二十一椎即腰俞，脊尾骨端长强随。 



<目录>脏腑联系分合详说

<篇名>手经起止图

属性：\r手经起止图\p06-d33a26.bmp\r 
\x少泽穴\x 手太阳小指之穴，在手指之端外侧，小肠脉起于此穴，止于听宫。 
\x少冲穴\x 手少阴心经之穴，在手小指内廉去爪甲如韭叶，心脉起于极泉，止于此穴。 
\x关冲穴\x 手少阳三焦之穴，在手小指次指之外侧，即手第四指之端也，三焦脉起于此穴，止于丝竹空。 
\x中冲穴\x 手厥阴心包之穴，在手中指之端，包络脉起于天池，止于此穴。 
\x商阳穴\x 手阳明大肠之穴，在手大指次指之端，大肠脉起于此穴，止于迎香穴。 
\x少商穴\x 手太阴肺经之穴，在手大指之端，内侧白肉宛宛中，肺脉起于中府，止于此穴。 



<目录>脏腑联系分合详说

<篇名>足经起止图

属性：\r足经起止图\p06-d33a27.bmp\r 
\x涌泉穴\x 足少阴肾经之穴，在足心，肾脉起于此穴，止于俞府。 
\x至阴穴\x 足太阳膀胱之穴，在足小指外侧之端，膀胱脉起于睛明，止于此穴。 
\x窍阴穴\x 足少阳胆经之穴，在足小指次指之端，胆脉起于瞳子 ，止于此穴。 
\x厉兑穴\x 足阳明胃经之穴，在足大指内次指之端，胃脉起于承泣，止于此穴。 
\x隐白穴\x 足太阴脾经之穴，在足大指之外侧也，脾脉起于此穴，止于大包。 
\x大敦六\x 足厥阴肝经之穴，在足大指之端三毛之中，肝脉起于此穴，止于期门。 
凡言手经者，手之三阴，从胸走手，手之三阳，从手走头；脉气之行，不至于足也。凡言足经者，足之三阴，从足 
走胸；足之三阳，从头走足；脉气之行，不至于手也（此手足阴阳之说，较之井、荣、俞、经、合之说，简而明，书之 
以便后学观览）。 
以上图论详注，明阴阳交接，阳不混于阴，阴不混于阳，以见阴阳之不杂。 
以下借为问答，明阴阳交济，阳中有阴，阴中有阳，以见阴阳之不离。 
或问∶头为诸阳之首，阴气自HT 项而回，如手三阴，肩胸走手，足三阴，自足走胸，全不及于头面，然则头面之 
部，全无阴乎？答曰∶何得无阴？如眼者，肝之窍，肝乃足厥阴经也。鼻者，肺之窍，肺乃手太阴经也。耳者，肾之 
窍，肾乃足少阴经也。舌者，心之窍，心乃手少阴经也。口者，脾之窍，脾乃足太阴经也。何尝无阴？ 
或问∶十二经有十二络，共任、督、脾络而为十五络。其经一一相传，宜皆谓之经。其经之外，又何者为络也？答 
曰∶人身脉气之行，直行大隧者为经，分支交经者为络。十二经之络，乃十二经之别也。盖别者，本经脉气，行至交经 
之处，所交之经，则直行其经矣，而本经之脉，则散之诸经，以养诸经之脉，而别行之，所谓络脉也。如手太阴肺经， 
其脉气之行，起于中焦，自胸博中府穴，下行至手大指之少商穴而止，自此其脉气则散于诸经，以养诸经之脉。自列缺 
穴，交手阳明大肠经，而阳明经，则又自手大指次指之端商阳穴，往上而直行其经矣。此言肺之一经，诸经仿此。盖人 
之一身经有不到之处，络无不到之处矣。 
或问∶人身有阴阳，六脏属阴，六腑属阳。足三阴，自足走胸；手三阴，自胸走手；手三阳，自手走头，可易知 
也。足三阳，自头走足。足三阳，是胆、胃、膀胱三腑，俱在下部，又谓之足经。其经脉之行，宜自足而上，乃自头而 
下者，何也？答曰∶人身一天地也，罗膈以上属天，罗膈以下属地。所以云，呼出于心肺，天也，阳也；吸纳于肾肝， 
地也，阴也。头、面、耳、目、口、鼻、舌五脏之透窍，阴也。手三阳、足三阳俱在头，阳也，亦上阳下阴之意，此皆 
人身生定不易之阴阳也。至于经络之流行，自阴传阳，自阳传阴，又一身流动之阴阳也。人之一身，上则属阳，天也； 
下则属阴，地也。天地阴阳，人生之始，其部位各一分定。足三阳部位穴情既定于头，其脉气之流动，乌得不自高而下 
行也？大抵诸经脉气，经络未交，寂然不动；经络一交，脉气即行，是人身流动之阴阳，皆生定不易之阴阳相交接也。 
人身是一小天地。今再以天地之阴阳申言之，天属阳，地属阴，此天地已定之阴阳。至于地气上升而为云，天气下降而 
为雨，又天地交泰流动之阴阳也。昼则属阳，夜则属阴，亦天地已定之阴阳。至于昼而复夜，夜而复昼，日者，阳之精， 
月者，阴之精，每一月初旬，则日前行而月后，先阳而后阴也，十五之后，则月前行而日后，先阴而后阳也，阴阳交济 
亦流动之阴阳也。由此推之，人身之阴阳，可洞悉矣。 
或问∶真阳之气，蓄于命门。阳气鼓动，煦育无形之气，生有形之质，先天之元气在于此；其气熏蒸脏腑，腐化 
水谷，后天之气血生于此，命门之所由称也。而十二经之中，不载命门，何也？答曰∶命门之气，人之有生，胞胎凝结， 
即含此气。其气熏蒸煦育先天无形之真阳，生后天有形之脏腑。先生两肾，其次肾生脾，脾生肝，肝生肺，肺生心，以 
生其胜己者。肾属水，故五脏由是而为阴。其次心生小肠，小肠生大肠，大肠生胆，胆生胃，胃生膀胱，膀胱三焦，以 
生其己胜者。小肠属火，故六腑由是而为阳。则命门实五脏六腑之根蒂，阴阳之橐龠，十二经之总司也。且其气与膈膜 
脂膏之内，五脏六腑之隙，水谷流化之关，融会于其间，熏蒸膈膜，腐化水谷，发达皮肤分肉，营运四旁。五脏非此， 
悉皆寒凝之质；六腑非此，难成腐化之功。是命门之气，统通脏腑，默行十二经络，岂一经之所能尽，十二经之所能遗 
者哉？何谓不载？ 



<目录>脏腑联系分合详说

<篇名>十二经脏腑图

属性：\r十二经脏腑图\p06-d33a28.bmp\r 



<目录>脏腑联系分合详说

<篇名>十二经歌

属性：太阳小肠足膀胱，阳明大肠足胃当，少阳三焦足胆配，太阴手肺足脾乡，少阴心经足为肾，厥阴包络足肝方。 



<目录>脏腑联系分合详说

<篇名>十二经脏腑表里图

属性：\r十二经脏腑表里图\p06-d33a29.bmp\r 



<目录>脏腑联系分合详说

<篇名>经有十二、络有十五

属性：心、肝。脾、肺、肾为五脏，并心包络为六脏；大小肠胆、胃、膀胱，并三焦为六腑，合之而为十二经。十二 
经各有其络，共阳跷、阴跷、脾之大络为十五络。十五络之外，犹有支络。盖经者径也，经脉之行，以气血之流行周 
身，经常而不断者言也，如川流之不息矣。络犹兜也，如人横线为络，以兜物也。络脉之行，以气血之分布一身，无微 
而不周者言也，如川流之分派而不泄矣。（有云∶十二经，加督脉、任脉为十五络，非阴跷、阳跷也少，不知当看一别 
字。十二经共督、任二脉之别，为十五络。别即阴跷、阳跷，非有二也。） 
五脏（脏者藏也，藏精气而不泄，满而不实。如心、肺皆有空窍，肝、肾、脾亦有小小筒系，条数不一之空窍，心 
包亦然）。 
六腑（腑者空也，传化物而不藏，实而不满。如肠胃皆空，饮食入胃，则胃实而肠空，下入于肠，则肠实而胃空， 
实则又下行矣，膀胱亦然）。 



<目录>脏腑联系分合详说

<篇名>十二经所属歌

属性：手经太阳属小肠，膀胱经属足太阳，肝足厥阴手包络，胃足阳明手大肠，胆属少阳足经寻，三焦手内少阳临，肾足 
少阴手是心，脾足太阴手肺金。 



<目录>脏腑联系分合详说

<篇名>十二经纳甲歌

属性：（此歌，诸腑配阳，诸脏配阴） 
甲胆乙肝丙小肠，丁心戊胃己脾乡，庚属大肠辛属肺，壬属膀胱癸肾藏，三焦阳腑须归丙，包络从阴丁火旁。 
旧云∶三焦亦向壬中寄，包络同归入癸方，虽三焦为决渎，犹可言壬，而包络附心主，安得云癸？且二脏表里皆相 
火也，今改正之。 



<目录>脏腑联系分合详说

<篇名>十二经气血多少歌

属性：多气多血惟阳明，少气太阳同厥阴，二少太阴常少血，六经气血须分明。 



<目录>脏腑联系分合详说

<篇名>十二经注释

属性：少阳，阳之始，一阳初出地外，即嫩阳也，故谓之少阳。太阳，阳之盛，阳气升至极之分也，故谓之太阳。阳明， 
居太阳、少阳之中，两阳合明，曰阳明，阴阳等也。少阴，阴之始；太阴，阴之盛，厥阴者，两阴交尽曰厥。 



<目录>脏腑联系分合详说

<篇名>荣卫清浊升降论

属性：清气为荣。清者，休之上也，阳也，火也，离中之阴降，午后一阴生，即心之生血，故曰清气为荣。浊气为卫。 
浊者，体之下也，阴也，水也，坎中之阳升，子后一阳生，即肾阳举而使之，故曰浊气为卫。地之浊不能升，地之清能 
升为阳，举而使之上也。天之清不降，天之浊能降为阴，驱而使下也。经曰∶地气上为云，天气下为雨，此之谓也。 



<目录>脏腑联系分合详说

<篇名>入式诀

属性：诸脏腑已各有图穴注于册论中矣。根据此图穴，另再各画一张，统共置于面前，或脏或腑，将每经图论，一一随穴挨 
着。有上行者，有下行者，有从身后正行，身前正行，与偏行者，其墨线是脉行之路，墨圈是脉络之穴，细细辨明。或 
本经有遇他经穴名者，即以他经穴图与本经穴图并看。庶知本经穴图与他经穴图其经脉之行，或在一路，或相隔几寸几 
分之不同，随穴图将经络所行之路，一一认明，只记脉行起止二穴，是借穴以审经络，不必如专门针灸，每穴而记之也。 



<目录>脏腑联系分合详说

<篇名>冲脉论

属性：（冲者要也，言其为阴脉之海，通受诸经之气血也。） 
冲脉者，与任脉皆起于胸中，上循脊里，为经络之海；其浮于外者，循腹，上会于咽喉，终唇口；其支者，起于足 
阳明之气冲，并足少阴之经，挟脐左右各五分，上行至胸中而散。其见证也，令人逆气里急。 



<目录>脏腑联系分合详说

<篇名>带脉论

属性：（言其总束诸脉如带也） 
带脉起于季胁，环身一周如带，与足少阳会于维道。其见证也，腰腹从容，如囊水之状，若妇女则赤白带证，盖由 
湿热于此渗流而下，故名带下。 



<目录>脏腑联系分合详说

<篇名>阳跷脉论

属性：跷者，言其为健足行步之关要也。 
阳跷起于跟中，循外踝，上行入风池，其脉长八尺。生于足太阳之申脉，与足少阴会于居 ，与手阳明会于肩 、 
巨骨，与手足太阳、会于阳维会，与小肠经之 俞，与手足阳明会于胃经之地仓、巨 ，又与任脉会于胃之承泣。其见 
证也，令人阴缓而阳急，并宜刺之。 



<目录>脏腑联系分合详说

<篇名>阴跷脉论

属性：阴跷脉亦起于跟中，循内踝上行，至咽喉，交贯冲脉，亦长八尺。生于足少阴然谷之后，上内踝，循阴股入阴，至 
胸里，入缺盆，出胃经人迎之前，入鼻，属目内 ，合于太阳。女子以为之经，男子以为之络。其见证也，令人阳缓而 
阴急。此经之病，多取足少阳之交信（内踝上二寸），盖以交信为 云。 



<目录>脏腑联系分合详说

<篇名>阳维脉论

属性：阳维者维于阳，为诸阳之会，与阴维皆络于身。若阳不能维于阳，则溶溶不能自收持。其脉起于足太阳之金门，与 
手、足太阳及阳跷会于小肠之 俞，与手之太阳会三焦之天 （在缺盆之上）、胆之肩井，又与足少阳会于阳白，上循胆 
之本神、临泣，正当脑空，下至风池，与督脉会于风府、哑门。其见证也，苦寒热。 



<目录>脏腑联系分合详说

<篇名>阴维脉论

属性：阴维者维于阴，为诸阴之会，与阳维皆络于身，若阴不能维于阴，则怅然失志。其经起于足少阳之筑宾，与足太阴 
会子脾之腹哀、大横，与太阴、厥阴会于脾之府舍、肝之期门，与任脉会于任之天突、廉泉。其见证也，苦心痛。 



<目录>脏腑联系分合详说

<篇名>奇经八脉总论

属性：经云，脉有奇常者何？盖人之气血，常行于十二经常脉之中。若常脉满溢，则流入奇经。其八脉者，任脉任于 
前，督脉督于后，带脉束于中，冲脉为诸脉之海，阳维则维络诸阳，阴维则维络诸阴，阳跷本诸太阳之别，阴跷本诸少 
阴之别。譬诸圣人，设沟渠以备水道，而无滥溢之患，故总八脉为一篇，以备参考云。 



<目录>脏腑联系分合详说

<篇名>内景图

属性：\r内景图\p06-d33a30.bmp\r 
旧图有精道，循脊背，过肛门者，甚属非理，而且无子宫命门之象，皆大失也，今改正之。 
心系七节。七节之旁，中有小心，以肾系十四椎下，由下而上，亦七节也。 



<目录>脏腑联系分合详说

<篇名>内景赋

属性：尝计夫人生根本兮，由乎元气；表里阴阳兮，升降沉浮；出入营运兮，周而复始；神机气立兮，生化无休。经络兮 
行乎肌表，脏腑兮通于咽喉。喉在前，其形坚健；咽在后，其质和柔。喉通呼吸之气，气行五脏；咽为饮食之道，六腑 
源头。气食兮何能不乱？主宰者会厌分流。从此兮下咽入膈，赃腑兮阴阳不侔。五脏者，肺为华盖，而上连喉管，肺之 
下，心包所护，而君主可求。此即膻中，宗气所从。膈膜周蔽，清虚上宫。脾居膈下，中州胃同，膜联胃左，运化乃 
功。肝叶障于脾后，胆腑附于叶东。两肾又居脊下，腰间有脉相通，主闭蛰封藏之本，为二阴天一之宗。此属喉之前窍， 
精神须赖气充。又如六腑，阳明胃先，熟腐水谷。胃脘通咽，上口称为贲门，谷气从而散宣，输脾经而达肺，诚肺腑 
之大源。历幽门之下口，联小肠而盘旋。再小肠之下际，有阑门者在焉。此泌别之关隘，厘清浊于后前。大肠接其右， 
导渣秽于大便；膀胱无上窍，由渗泄而通泉。羡二阴之和畅，皆气化之自然。再详夫藏府略备，三焦未言，号孤独之 
府，擅总司之权，体三才而定位，法六合而象天。上焦如雾兮，霭氤氲之天气；中焦如沤兮，化营血之新鲜，下焦如 
渎兮，主宣通乎雍滞。此所以上焦主内而不出，下焦主出而如川。又总诸脏之所居，隔高低之非类。求脉气之往来，果 
何如而相济？以心主之为君，朝诸经之维系。是故怒动于心，肝从而炽。欲念方萌，肾经精沸。构难释之苦思，枯 
脾中之生意。肺脉涩而气沉，为悲忧于心内。惟脉络有以相通，故气得从心而至。虽诸脏之归心，实上系之联肺。肺气 
何生？根从脾胃。赖水谷于敖仓，化精微而为气。气旺则精盈，精盈则气盛。此是化源根，坎里藏真命。虽内景之缘由， 
尚根苗之当究。既云两肾之前，又曰膀胱之后。出大肠之上左，居小肠之下右。其中果何所藏？蓄坎离之交 ，为生气 
之海，为元阳之窦。辟精血于子宫，司人生之夭寿。称命门者是也，号大根者非谬。使能知地下有雷声，方悟得春光弥 
字宙。 

